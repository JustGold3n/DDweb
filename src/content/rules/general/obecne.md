---
title: Herní pravidla
description: "Kompletní systém pravidel pro LARP - životy, zranění, schopnosti, rasy, jídlo, zbroje a herní mechaniky"
image: "@assets/rules/general/PravidlaPrev.png"
imageAlt: "Ilustrace zobrazující různé herní mechaniky - životy, zbroje, boj a schopnosti"
pubDate: 2024-07-15
modDate: 2024-08-03
---

![Zasahovky](@assets/rules/general/ZasahoveZony.webp)
### Zásahové plochy a životový systém

Jestliže vaše postava nemá bonusy na počet životů z rasových vlastností, či získaných schopností, platí, že základ pro postavu je **1 těžký život a 3 lehké**.

- **Těžké životy** - počet životů pro váš trup (vyznačen světle zelenou)
- **Lehké životy** - počet životů pro vaše končetiny (vyznačen tmavě zelenou)

Červené vyznačené oblasti jsou tzv. **Nezásahové plochy**. Zásahů do těchto ploch se vyvarujte. Zásah těchto ploch nezpůsobuje žádné herní zranění.

Zranění do těchto ploch se počítá pouze řádně měkčenou a vedoucími schválenou zbraní. Platí, že každý 1 zásah představuje pro postavu 1 zranění. Aby se následující zásahy počítali, musí být jasně odděleny adekvátním nápřahem. (Žádné šmrdlání!)

#### Agónie a smrt

Jestliže dojde k vyčerpání počtu životů, postava neumírá, nýbrž upadá do **agónie**. Agónie je 5 minut dlouhý časový úsek ve kterém je možné postavu zachránit za pomoci klasických léčebných procedur (To jsou takové, které nezahrnují nekromancii).

- Jestliže hráč nechce na pomoc čekat 5 minut má právo nechat svoji postavu v tomto čase skonat
- Jestliže uplyne stanovený čas a postava stále nebyla nikým zachráněna, postava samovolně umírá
- Jestliže dojde k záchraně postava ztrácí paměť a zapomíná co ji do agónie uvedlo
- Postavu v agónii je možné kdykoli "dorazit" a tím i usmrtit

### Systém úrovní a schopností
![TabulkaFrajerstvi](@assets/rules/general/TabulkaFrajerstvi.webp)

#### Schopnosti

Jednotlivé schopnosti jsou vypsány v sekci "Řemesla" a "povolání". Při tvorbě postavy si vyberete jedno řemeslo a jedno povolání, ze kterých si budete moct vybírat schopnosti. Při výběru schopností musíte respektovat posloupnost stromů, tedy mít předešlé nižší schopnosti a tím odemčít ty vyšší.

Schopnosti si vybíráte trvale a tento výběr vás stojí schopnostní body. Podle úrovně schopnosti je cena od 1 do 4 schopnostních bodů (I. až IV. úroveň). Schopnostní body získáte pouze odemčením nové úrovně postavy.

#### Úrovně postav

Další úroveň postavy je vždy odemčena dosažením určitého počtu bodů frajerství. Bod frajerství je bod, který vám vedoucí napíší na zadní stranu charakterníku. Za body frajerství odemykáte nové úrovně. Body se sčítají a nepřicházíte o ně. Během herního dne se dá získat 1 - 6 bodů frajerství.

### Rasy a jejich vlastnosti

#### Lidé

**Znamení** - Hráč má při tvorbě postavy na výběr z těchto znamení:

- **Liška** - 1x Denně může snížit cenu kupovaného předmětu o 1/5
- **Vlk** - Odolnost proti strachu a zastrašení
- **Vlaštovka** - Vlaštovky vyžadují jen 3 jídla denně
- **Had** - Hadi jsou odolní proti efektům lektvarů a jedů (včetně alkoholu a jiných drog)

**Průměrnost** - Lidská postava dostává po každém herním dnu 3 body frajerství.

#### Elfové

**Meditace (1x denně)** - Elf může meditovat, což mu buď obnoví 3 lehké životy, 1 těžký život nebo použití schopnosti až 2 úrovně.

**Rychlý metabolismus** - Na to, aby se plně najedl potřebuje elf každý den sníst 7 jídla.

#### Goblini

**"Jídlo jako jídlo"** - Na to, aby se goblin plně najedl, musí každý den sníst pouze 3 jídla.

**Malí, bezvýznamní a malí** - Goblini mají do začátku -1 k jejich lehkým životům a nesmí v boji používat zbraně, které součtem jejich délek překonávají 120 cm.

#### Trpaslíci

**Horský lid** - Trpaslík má do základu +1 těžký a +3 lehké životy.

**Pomalý** - Trpasličí postavy nesmějí běhat, smějí pouze chodit.

#### Zvěrolidé

**Drápy** - Zvěrolidé mohou místo zbraní používat také svoje drápy/klepeta/... (měkčené).

**Podivná magická směska** - Mohou být léčeni jen magickým léčením.

#### Tieflingové

**Démonický kontrakt** - Každá postava má smlouvu s démonem, kterého v minulosti o něco požádala. Démon od postavy vyžadoval něco na oplátku. Při nesplnění smlouvy postava okamžitě propadá do pekel a umírá. Požadavek i podmínka musí být projednána s vedoucím. Postava nemůže uzavřít další dohodu, pokud nesplnila předchozí.

### Herní den

Herní den je jeden herní segment, během kterého proběhne ve hře jeden den od svítání do setmění. Herních dnů může za jeden reálný být více než jeden.

### Systém jídla

Jídlo je ve hře reprezentováno papírkem s názvem pokrmu např. pečené maso, ovoce, pečivo atd. Jídlo je možné od někoho koupit, nebo získat farmařením, či lovem zvěře, je však zapotřebí jej upravit vařením.

Jestliže vaše postava nemá bonusy na menší počet potřebného jídla z rasových vlastností, či získaných schopností, platí, že základ pro postavu je spotřeba **5 jídla za herní den**.

#### Efekty jídla jsou následující:

- **0 jídla** - postava strádá a ubírá si 1 lehký život. Následující den nesmí využívat schopnosti
- **1 jídlo** - postava přežívá avšak bez možnosti využití veškerých schopností na další den
- **50% spotřeby** - postava smí následující den použít pouze schopnosti I. úrovně
- **100% spotřeby** - postava smí následující den použít veškeré schopnosti
- **200% spotřeby** - stejný efekt jako při 100% a zároveň se životy doplňují na maximum

### Papíráci

Papíráci jsou herní charaktery ve formě laminovaného obrázku s popisem charakteru. Můžou to být přátelští společníci, ale stejně tak i nepřátelé. Jejich úkol je dokreslovat příběh, tak je prosím neignorujte.

Každý papírák má své poškození a své životy. Ty jsou buď napsané přímo na něm, nebo platí obecné pravidlo, že papírák bez nápisu je 1/1 tzn. poškození: 1 životy: 1

#### Boj s papírákem

S papíráky bojujte přes lehké životy. Nejprve odečtete poškození, které udělil papírák, od svých lehkých životů. Pak odečtete poškození, které udělila vaše postava papírákovi, od jeho životů. Takto opakujete dokud jeden z vás neupadne do agónie. Nelze utéct z boje a to ani pokud bojujete se skupinou papíráků a jednoho jste skolili. Můžete používat veškeré schopnosti (kryty, úhyby, magické útoky atd.). Po skončení propočtu můžete celý souboj ještě zahrát. :D

**Poznámka:** Psího papírového společníka můžete sehnat ve městské hospodě, nebo skrze úkoly, dungeony atd. Psa je však také možné dostat do začátku hry, jestliže to pro postavu dává smysl.

### Časování schopností

Všechny schopnosti se snažte používat s alespoň 5s odstupem pro jasnou čitelnost a šanci na reakci. Zejména důležité během soubojů s ostatními postavami.

### Infekce

#### Čištění rány

V případě fyzického zranění má postava možnost ránu před léčením vyčistit pomocí tvrdého alkoholu, čímž ho spotřebuje. Jakákoliv nevyčištěná rána má během léčení šanci na infekci (hod 6stěnou kostkou 2 a méně), což způsobí postupné oslabení organismu (během tří dní) a následnou smrt, pokud zůstane neošetřená.

#### Šetření infekce

Infekce se lze zbavit buď včasnou amputací zraněné končetiny felčarem, nebo náležitě silným léčivým lektvarem.

### Noční akce

Během noci (čas mezi herními bloky), lze provádět noční akce nejrůznějšího typu. Libovolnou akci nahlásíte vedoucím na schválení. Následující herní blok však nejde používat žádná řemesla.

### Pravidla zbroje

#### Fyzické zbroje

Do hry lze přinést jakékoliv vlastní zbroje. V takovém případě jsou součástí vašeho kostýmu a proto není zapotřebí si je dále obstarat přímo ve hře. Jestliže však chcete využívat benefitů fyzické zbroje je nutné mít ji v daný moment nasazenou.

#### Herní zbroje

Jestliže nemáte vlastní zbroj je možné zakoupit, vyrobit, nebo jinak získat v rámci hry herní zbroj. Tato herní zbroj je fyzicky reprezentována zalaminovaným papírkem s obrázkem této zbroje. Papírek zbroje je nutné mít u sebe a na viditelném místě (například zavěšený na šňůrce kolem krku), jestliže chcete využívat benefitů zbroje.

#### Zóny zbroje

Z důvodu rozdělení životů na lehké a těžké, je zapotřebí rozdělit zóny zbrojí:

- **Torzo a hlava** (těžké životy)
- **Končetiny** (lehké životy)

V každé z těchto zón je možné nasbírat od 1 do 3 stínových životů dle kategorie do které spadá vaše zbroj. Pro fyzické zbroje platí, že aby hráč získal benefity zbroje musí tato zbroj zakrývat alespoň polovinu této zóny (pokud si nebudete jistí, zeptejte se organizátorů).

#### Kategorie zbrojí

Rozlišujeme tyto tři kategorie zbrojí:

- **Prošívané a kožené zbroje** (jeden stínový život)
- **Kroužkové, šupinové a lamelové zbroje** (dva stínové životy)
- **Plátové zbroje a Brigandina** (tři stínové životy)

Jestliže chcete využívat zbroje kategorie 2 a 3 je zapotřebí v dané zóně mít nasazenou i zbroj kategorie 1. Většinou se totiž pod zbroj nosí prošívka. (U fyzických zbrojí existují výjimky, jako jsou například přilby s výpletem. V takovém případě mít batvat nemusíte...atd.)

Životy získané z jednotlivých kategorií zbrojí v rámci jedné zóny se nesčítají, ale berou se pouze životy z nejvyšší přítomné kategorie.

#### Stínový život

Jedná se o život navíc, který není přímo částí životového systému postavy. Z tohoto důvodu ztráta stínového života postavě nezpůsobuje bolest, ale zároveň tento život nelze vyléčit. Život získáte nazpět opravou zničené zbroje, což nelze provádět v boji.
