---
title: Pravidla Dračáků
description: "Podrobný systém pro řešení boje, akcí, hodů na zásah a ověření dovedností včetně Obrany-schopnosti pro jednotlivá povolání"
#image: "@assets/rules/combat-system/cover.jpg"
imageAlt: "Bojová scéna s postavami v akci, ukazující různé typy útoků a kouzel"
pubDate: 2024-07-15
modDate: 2024-08-03
---

## Základní principy

**Vypravěč/Pán jeskyně (DM) vždy určuje realitu** - Finální rozhodnutí o všech herních situacích náleží DM.

## Typy akcí v průběhu kola

### Hlavní akce

Provedení útoku, vrhu, seslání kouzla nebo podobně náročný čin.

### Bonusová/podpůrná akce

Aktivace schopnosti nebo užití lektvaru (u kouzel a specifických aktivit záleží na kontextu, finální rozhodnutí má DM).

### Pohyb

Přesun chůzí nebo plaváním (konkrétní vzdálenost určuje DM, může být ovlivněna rasou postavy nebo její velikostí).

## Souběžný útok dvěma zbraněmi

- Použití dvou zbraní k útoku v jednom kole spotřebuje bonusovou akci hráče
- Za útok druhou zbraní hráč přidá k celkovému poškození 1d2 jako bonus

## Mechanika zásahu

### Cílení a Obrana-schopnost (OS)

- Cílení probíhá proti Obrany-schopnosti (OS) cíle
- Při útoku na "těžké životy" se k OS cíle přičte +6

### Hod na zásah

- Útočník hází k20 a přičítá bonus dle nejvyšší úrovně příslušné vlastnosti ve svém povolání
- Pokud disponuje pokročilým povoláním, sčítá základní i pokročilý bonus (maximálně +6)
- Výjimkou jsou vlastnoručně vytvořená kouzla
- **Zásah je úspěšný**, pokud hod na k20 se rovná nebo překoná OS cíle

## Výpočet poškození

### Standardní poškození

- Po úspěšném zásahu hráč hází k4 (standardní zranění)

### Kritický zásah

- Při přirozené 20 na k20 se poškození zdvojnásobí

### Speciální pravidla pro kouzla

- Kouzla bez nutnosti hodu na zásah (bez "nosiče") nemohou kriticky zasáhnout
- Způsobují k4 při lehkém zranění a 2k4 při těžkém

### Bonusové poškození

- Bonusové poškození ze schopností zvyšujících zranění se přičítá k hozeným k4

## Ověření dovednosti (skillcheck)

### Postup ověření

1. Hráč hodí k20
2. Aplikuje se příslušný bonus:
   - **Primární bonus**: Úroveň nejvyšší schopnosti v povolání/řemesle přímo souvisejícím s akcí
   - **Sekundární bonus**: +½ úrovně nejvyšší schopnosti v nepřímo souvisejícím povolání/řemesle (zaokrouhleno nahoru)
   - **Bez bonusu**: Pokud postava nemá relevantní povolání ani řemeslo
3. DM určí, který bonus se aplikuje

## Obrana-schopnost (OS) podle povolání

| Povolání  | Obrana-schopnost (OS) |
| --------- | --------------------- |
| Kouzelník | 6                     |
| Arkanik   | 8                     |
| Zámečník  | 10                    |
| Mystik    | 8                     |
| Druid     | 10                    |
| Kněz      | 10                    |
| Tulák     | 10                    |
| Bard      | 12                    |
| Hraničář  | 14                    |
| Válečník  | 8                     |
| Útočník   | 10                    |
| Obránce   | 12                    |

_Poznámka: OS představuje základní obranu postavy proti útokům. Při útoku na těžké životy se k této hodnotě přičítá +6._
