---
title: Kouzelník
description: "Herní systém pro povolání kouzelníka s třemi specializacemi - arkanik, zámečník a obecná magie včetně mechaniky kouzel a omezení"
#image: "@assets/professions/mage/cover.jpg"
imageAlt: "Kouzelník s magickou knihou a svitky v laboratoři plné alchymistických přísad"
pubDate: 2024-07-15
modDate: 2024-08-03
---
## Obecná magie

### I. úroveň - Čtení Svitků (pasivní)
Postava se naučí používat magické svitky a uvolnit jejich magii.

### I. úroveň - Magická střela (neomezeně) (Nar Zajar)
Zásah nosičem uděluje 1 poškození.

### II. úroveň - Háv Nicoty (1x denně)
Postava se stane nehmotnou, ale stále viditelnou, na 10s a může se pohybovat jen krokem (postava se je schopna pohybovat skrze překážky a je nezranitelná fyzickými útoky).

### II. úroveň - Magická kniha (2x denně)
Postava si vede knihu kouzel. Pokud z ní alespoň 5min studuje, získá možnost si obnovit jedno kouzlo nejvýše II. úrovně. (nelze použít na kouzlo "II. Magická kniha").

### II. úroveň - Promluva s Nicotou (neomezeně)
Postava má možnost zeptat se Nicoty na libovolnou otázku – Nicota odpoví jak uzná za vhodné (řeší vedoucí).

### II. úroveň - Zpomalení (3x denně)
Zásah nosičem zpomalí protivníka na 10s (pohyb krokem).

### III. úroveň - Čerpání magie (neomezeně)
Se svolením jiné postavy lze využít použití libovolné schopnosti téže úrovně na seslání libovolného kouzla.

### III. úroveň - Pád do Nicoty (2x denně)
Sesílatel a jeden cíl v blízkosti 2 metrů upadnou do Nicoty. Stávají se pro okolí neviditelnými, neslyšitelnými a nezranitelnými. Kouzlo působí 10min. V případě smrti či z rozhodnutí sesílatele lze kouzlo ukončit předčasně.

### III. úroveň - Psaní svitků (cena: 1 kůže, 1 vosk, 1 železo)
Umožňuje psát magické svitky. Při psaní může kouzelník do svitku uložit libovolné kouzlo - vyplýtvá tím však 1 použití daného kouzla.

### IV. úroveň - Ničivá magie (pasivně)
Všechna kouzla, která způsobují poškození mají +1 k poškození.

### IV. úroveň - Tvorba kouzla (1x za život)
Postava si může vytvořit své vlastní kouzlo, které bude mít možnost naučit ostatní. Tvorba tohoto kouzla musí být prodiskutována s vedoucím.

## Rasové bonusy

### III. úroveň - Kruh smrti (1x denně) (Zvěrolidé)
Postava nakreslí na zem kruh o poloměru až 3 metrů. Dokud v něm stojí, každá další postava vstupující dovnitř okamžitě ztrácí 1 lehký život a dokud je v kruhu trpí ochromující bolestí.

### II. úroveň - Krev předků (1x denně) (Elfové)
Pohltí kouzlo seslané proti němu.

---

## Arkanik

*Pokud si postava vybere schopnost ze stromu arkanika zavírá se jí strom zámečníka až do doby, než má všechny schopnosti ze stromu arkanika.*

### I. úroveň - Drobná iluze (5x denně) (Illo)
Vytvoří/změní pach, barvu, světlo, zvuk předmětu na 10 sekund.

### I. úroveň - Odvzdušnění (3x denně) (Túl)
Vyčistí od nebezpečných plynů oblast max 10 na 10 metrů.

### I. úroveň - Štít (4x denně) (Sandastan)
Vykryje 1 útok na dálku (kouzla, šípy), který je na postavu prováděn.

### I. úroveň - Transmutace (2x denně) (Invis)
Změní zlaťák na stříbrňák a naopak. Kouzlo působí 30s.

### II. úroveň - Magická hradba (1x denně) (Sairina-Ramba)
Vytvoří neprostupnou magickou stěnu až 5 metrů dlouhou, poškodí 1 lehký život každému, kdo se pokusí projít skrz. Kouzlo působí 5min.

### II. úroveň - Magická zbroj (1x denně) (Sairina-Ambasé)
Postava navýší své životy o 1 těžký a 3 lehké do konce dne.

### II. úroveň - Mrazivá střela (6x denně) (Loss Zajar)
Zásah nosičem uděluje 1 poškození a zpomalení na 10 sekund.

### II. úroveň - Vtáhnutí (2x denně) (Túl)
Postava hodí nosič, všechny postavy v okruhu 5 metrů se musí dotknout nosiče či zasažené osoby. Než tak učiní, nesmí bojovat ani používat schopnosti.

### III. úroveň - Černá díra (2x denně) (Achaial)
Sesílatel nakreslí někde na herní ploše 2 kruhy (o průměru 1 m) pokud do jednoho z kruhů stoupne jiná postava díra ho pohltí, a je poškozen o 1 těžký život, po čemž se objeví na místě druhé díry. Pokud dírou projde sesílatel, nedostává poškození a pouze se přemístí. Kruhů může existovat více zároveň a vydrží na ploše do konce herního dne nebo do přesunu jakékoliv postavy.

### III. úroveň - Kulový blesk (3x denně) (Raumo Zajar)
Zásah nosičem uděluje 1 poškození a 1 lehké poškození všem postavám ve vzdálenosti 1 metr od zasaženého.

### III. úroveň - Meldonova země (cena: 5 stříbrných) (Meldone-Ajan)
Vytvoří kruh o poloměru 3 metry, ve kterém nelze použít žádné aktivní schopnost a veškeré dočasné efekty (včetně transformací) jsou zrušeny. Kouzlo působí 10min a příprava trvá 30 s.

### III. úroveň - Odhození (2x denně) (Túl)
V úhlu 90° jsou všichni ve vzdálenosti 5 metrů odhozeni o 10 metrů a ztrácí 1 lehký život. Pokud narazí při odhození na stěnu, ztrácí i 1 těžký život.

### III. úroveň - Protivítr (2x denně) (Túl)
Cíl letí dokud se nezastaví o stěnu (nedává poškození).

### III. úroveň - Teleportační rituál (1x denně) (Sairina-Andó)
Rituál musí být prováděn alespoň 5min. Poté, co je rituál proveden se postava a maximálně 2 další postavy mohou objevit kdekoliv na herní ploše.

### III. úroveň - Zrcadlení (2x denně) (Cilintír)
Obrátí efekt magického či psychického útoku na toho, kdo jej seslal.

### IV. úroveň - Magie v žilách (1x denně)
Pohltí kouzlo které na něj bylo sesláno a může seslat kouzlo stejné úrovně.

---

## Zámečník

*Pokud si postava vybere schopnost ze stromu zámečníka zavírá se jí strom arkanika až do doby, než má všechny schopnosti ze stromu zámečníka.*

### I. úroveň - Krvavý dotyk (3x denně)
Dotyk rukou způsobuje cíli nesnesitelnou bolest a každých dokončených 10 s uděluje 1 lehké zranění a sesílateli lečí 1 lehký život.

### I. úroveň - Pocit prázdnoty (3x denně)
V postavě na dohled vyvolává pocit znepokojení, zmatení, úzkosti, strachu či hněvu na 10 s.

### II. úroveň - Krvavá daň (neomezeně)
Všechna kouzla, která způsobují poškození mají +1 k poškození, ale ubírají sesílateli 1 lehký život.

### II. úroveň - Mluvení k mrtvým (3x denně)
Umožňuje mluvit s mrtvými, ti však nikdy nejsou takoví jací byli za života.

### II. úroveň - Vysávání života (3x denně)
Zásah nosičem uděluje 1 poškození a sesílateli lečí 1 těžký nebo lehký život.

### III. úroveň - V moci Nicoty (1x denně)
Pro seslání se postava musí dotýkat cíle 10s, jinak ztratí 2 lehké životy a kouzlo se zruší. Při úspěšném seslání se postava dostane do snů cíle a může mu nařídit úkol, který přímo neohrožuje život cíle. Cíl bude mít následující den nutkání úkol splnit. Magicky nadané postavy si toho, že je někdo očaroval, všimnou po dni, nemagické po dvou.

### III. úroveň - Maska (1x denně)
Pro seslání se postava musí dotýkat cíle 1min, jinak upadá do agónie. Cíl upadá do bezvědomí a sesílatel získává jeho podobu na 10min (s možností přerušení předčasně). Hráč si na obličej nasadí papírek se jménem cíle.

### III. úroveň - Nekromancie (2x denně)
Rituál oživí mrtvého, ale pouze jako nemrtvou stráž sesílatele, která funguje jako papírák, který má 4 životy a 1 útok. Postava může mít pouze 1 nemrtvého současně.

### III. úroveň - Ukotvení k životu (1x denně)
Postava se zvedne z agonie (obnoví si 1 těžký nebo 3 lehké životy). Pokud tak učiní, vybere si jednu končetinu, která mu do konce herního dne ochabne.

### IV. úroveň - Schránka duše (1x za život)
Postava provede rituál, při němž část své duše přenese do důležitého a rozpoznatelného předmětu. Při případné smrti se přemístí na místo, kde se předmět nachází. Po přemístění se postava oživí a předmět se zničí a body frajerství klesnou na polovinu.
