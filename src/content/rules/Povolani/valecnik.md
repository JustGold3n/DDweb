---
title: Válečník
description: "Herní systém pro povolání válečníka s volbou mezi útočníkem a ochráncem - bojové schopnosti, vůdcovství a taktika"
#image: "@assets/professions/warrior/cover.jpg"
imageAlt: "Válečník v brnění s různými zbraněmi a štítem v bojové pozici"
pubDate: 2024-07-15
modDate: 2024-08-03
---
## Obecné válečnické schopnosti

### I. úroveň - Atletika (pasivně)
Postava má trvale +3 lehké životy.

### I. úroveň - Intuice (3x denně)
Postava pozná jaký typ problémů trápí jinou postavu (hlad, stres, finance, atd.).

### II. úroveň - Centrum pozornosti (1x denně)
Všechny postavy v doslechu si musí postavu vyslechnout a zvážit to, co říká.

### II. úroveň - Dobrodruh (pasivně)
Postava si zvykla vyžít při dobrodružstvích s málem. Od své obvyklé spotřeby jídla může odečíst -2.

### II. úroveň - Povzbuzení (1 alkohol)
Přidá jakékoliv postavě 1 lehký stínový život do konce herního dne. Schopnost nelze použít na stejnou postavu vícekrát. Alkohol použitý při povzbuzení se počítá jako zkonzumované jídlo.

### II. úroveň - Tlustokožec (pasivně)
Postava má trvale +1 těžký život.

### III. úroveň - Dobrá noc (pasivně)
Na začátku nového dne si postava obnoví všechny chybějící životy. Na toto léčení postava nemusí používat dezinfekci.

### III. úroveň - Improvizace (1x denně)
Postava je schopná opravit 1 zbraň nebo zbroj bez schopnosti kovářství a bez využití nutného materiálu.

### III. úroveň - Tělo ze železa (pasivně)
Postava je odolná proti všem jedům a nemocem.

### III. úroveň - Zjizvený (pasivně)
Postava má trvale +1 těžký a +3 lehké životy.

## Rasové bonusy

### I. úroveň - Na zteč! (3x denně, trpaslíci)
Postava může po dobu 10s běhat směrem k nepříteli.

### II. úroveň - První mezi rovnými (pasivně, lidé)
Postava si může vybere jednu schopnost ze stromu ochránce. K této schopnosti má o 1 použití denně více. Tuto schopnost po výběru již postava nesmí měnit.

---

## Útočník

*Pokud si postava vybere schopnost ze stromu útočníka zavírá se jí strom ochránce až do doby, než má všechny schopnosti ze stromu útočníka.*

### I. úroveň - Bojový pokřik (1 alkohol)
Zruší jeden negativní efekt ovlivňující postavu. Alkohol použitý při bojovém pokřiku se počítá jako zkonzumované jídlo.

### II. úroveň - Berserk (pasivně)
Jestliže postava nemá nasazenou zbroj získává +2 těžké a +6 lehkých životů.

### II. úroveň - Cesta meče (pasivně)
Postava získává pro své zbraně na blízko +1 poškození.

### II. úroveň - Zastrašení (2x denně)
Postava vzbuzuje v nepřátelských postavách strach. Tato schopnost neplatí na postavy s touto schopností.

### III. úroveň - Krvácení (3x denně)
Zasažený cíl začíná krvácet (ztrácí 1 lehký život za každých 10s kdy rána zůstává neošetřená).

### III. úroveň - Písek v ksychtě (2x denně)
Poté co se postava dotkne země a ukáže na druhou postavu, může říct oslepení, přičemž vybraná postava musí na 10s zavřít oči.

### III. úroveň - Rasismus (pasivně)
Postava získává +1 poškození proti všem postavám, které nepatří k jeho rase.

### III. úroveň - Zmrzačení (3x denně)
Postava udeří jinou postavu zbraní na blízko. Zasažená část těla je až do vyléčení zlomená a nedá se použít.

### IV. úroveň - Krvežíznivost (2x denně)
Postava se na 10s získává +1 poškození a vyléčí si jakékoliv zranění úměrně poškození, které udělí.

### IV. úroveň - Postoje (pasivně)
Postava si při prvním souboji daného dne vybere jeden postoj, který již do konce dne nelze změnit:

- **Oheň** – Po začátku souboje nemohou postavy prvních 10s používat aktivní schopnosti.
- **Vítr** – Při zásahu protivníka zbraní na blízko ho odrazí o 3 kroky dozadu.
- **Voda** – 2x denně může postava zrušit efekt schopnosti, jíž je cílem.
- **Země** – 1x za rok se postava po pádu do agónie zvedá s plnými životy. Po zvednutí se již postava nesmí do konce herního dne používat aktivní schopnosti.

### IV. úroveň - Omráčení (2x denně)
Dostává možnost omráčit útokem na blízko postavu. Omráčení trvá 10s a je přerušeno jakýmkoliv poškozením, které vznikne omráčenému.

---

## Ochránce

*Pokud si postava vybere schopnost ze stromu ochránce zavírá se jí strom útočníka až do doya, než má všechny schopnosti ze stromu ochránce.*

### I. úroveň - Přilákání pozornosti (3x denně)
Postava ukáže na jinou postavu, která může po ukázání útočit na 1 minutu jen na ukazujícího.

### II. úroveň - Nezlomnost (pasivně)
První poškození, které postava za herní den dostane ji nepoškodí.

### II. úroveň - Polní medik (5x denně)
Postava dokáže dotykem stabilizovat agónii jiné postavy - agónie bude pro tuto postavu trvat do konce herního dne nebo do vyléčení.

### II. úroveň - Štítonoš (pasivně)
Pokud postava používá štít má na začátku každého herního dne +1 těžký a +3 lehké životy.

### III. úroveň - Inspirace (2x denně)
Postava si může vybrat až 5 dalších postav, které si mohou po použití této schopnosti obnovit 1 těžký nebo 1 lehký život. Bez předešlé dezinfekce může dojít k zanícení (hod 6stěnnou kostkou 2 a méně).

### III. úroveň - Krok, krok (3x denně)
Jestliže postava velí formaci jiných postav může si tato vybrat jednu schopnosti použitou proti ní, která nebude platit.

### III. úroveň - Rychlá medicína (3x denně)
Postava dokáže po dobu boje dotykem zrušit negativní efekty (zpomalení, hoření, krvácení, atd.) působící na ni nebo na jinou postavu.

### III. úroveň - Vlajkonoš (2x denně)
Všechny spojenecké postavy, které slyší postavu použít tuto schopnost získají do konce herního dne +1 těžký a +3 lehké stínové životy.

### IV. úroveň - Kapitán opouští loď poslední (1x denně)
Pokud bojovala postava ve skupině alespoň 2 dalších postav a je poslední, kdo z této skupiny není v agónii uděluje po dobu 1 minuty +2 poškození a získává +2 těžké a +6 lehkých stínových životů.

### IV. úroveň - Odlákání hrozby (2x denně)
Všechny nepřátelské postavy mohou útočit po dobu 1 minuty jen na tuto postavu.

### IV. úroveň - Vůdce (1x denně)
Postava přidá jiné postavě na konci herního dne 1 bod frajerství (schopnost nelze použít na dračácích).
