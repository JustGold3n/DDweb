---
title: Gurmán
description: "Herní systém pro povolání gurmána - schopnosti vaření, zemědělství, chovu zvířat a výroby alkoholu včetně energetického managementu"
#image: "@assets/professions/gourmet/cover.jpg"
imageAlt: "Gurmán připravující jídlo v kuchyni s různými ingrediencemi a nádobami"
pubDate: 2024-07-15
modDate: 2024-08-03
---
## Systém Energie

Každá postava ve stromu gurmána má ze základu 10 energie.

## I. úroveň - Základní dovednosti

### Vaření
Umožňuje upravovat ingredience na chutná jídla. Vaření dvou jídel stojí 1 energii.

**Recepty:**
- **Ořechové pečivo** - z 10 trpasličích ořechů vytvoří 12 ořechového pečiva
- **Obalovaný mech** - ze 4 mechů, 1 trpasličího ořechu a 1 vajíčka vytvoří 8 obalovaných mechů
- **Gobliní kebab** - z 1 masa, 1 ryby a 1 želé vytvoří 5 kebabů
- **Obalované maso** - ze 3 mechů, 3 mas a 1 koření vytvoří 10 obalovaného masa
- **Smíchanice** - z 3 vajíček a 3 hub vytvoří 8 míchanic
- **Rybí polévka** - ze 2 ryb a 1 houby vytvoří 5 polévek
- **Vdolky** - z 4 trpasličích ořechů, 3 medů a 1 koření vytvoří 12 vdolků
- **Červený Pudink** - z 2 želé a 1 medu vytvoří 5 pudinků
- **Magmoidí guláš** - ze 3 želé a 2 koření vytvoří 8 gulášů – tento je mimo trpaslíky a gobliny tak pálivý, že je téměř nepoživatelný

### Rybolov
Umožňuje 2x denně jít lovit ryby. Je zapotřebí obstarat si prut nebo oštěp. Každý rybolov vynese 2 ryby. Rybolov stojí 1 energii.

### Zemědělství
Umožňuje vytvořit až 5 políček. Vytvoření políčka stojí 1 té plodiny, kterou chce pěstovat a 1 energii.

- **Mech** – sklizeň vynese 5 mechu
- **Houby** – sklizeň vynese 5 hub
- **Trpasličí ořechy** – k zasazení musí stavitel postavit malou stavbu - bazén. Sklizeň vynese 8 ořechů

## II. úroveň - Pokročilé dovednosti

### Chov
Umožňuje chovat až 6 domácích zvířat. Každé zvíře musí nakrmit, aby přežilo do dalšího dne. Nakrmení 2 zvířat stojí 1 energii. Některá zvířata se mohou množit (pokud jsou dvě zvířata stejného druhu vytvoří na konci začátku dalšího dne 1 další zvíře stejného druhu).

- **Rybník** – k získání rybníku musí stavitel postavit malou stavbu – rybník. Po postavení rybníku tento poskytuje za den 1 rybu
- **Podzemní mlok** – krmení: 1 mech nebo houba. Množí se. Poskytuje 1 vajíčko. Při zabití 5 masa a 1 kůže
- **Magmoid** – krmení: polévání lávou ze hřídla. Množí se. Při zabití 3 želé a 2 koření

### Larvařství
Umožňuje vytvořit až 5 larevníků, z nichž každý vynese denně 2 medy a 1 vosk. K získání larevníku musí stavitel postavit malou stavbu – larevník.

### Lov
Umožňuje 2x denně jít lovit. Loví se na lovných místech (obrázky divokých zvířat nacházející se na herní ploše) použitím luku nebo kopí. Lov stojí 2 energie.

- **Malé lovné zvíře** – 5 masa a 1 kůže
- **Velké lovné zvíře** – 10 masa a 2 kůže

### Pracovitost
Tato schopnost poskytuje postavě +2 energie denně.

### Kořenářství
Umožňuje vytvořit až 5 kořenových zahrádek, z nichž každá bude denně vynášet 2 koření. A to za předpokladu, že předešlý den postava zasela do této zahrádky 1 koření. Tvorba 2 zahrádek stojí 1 energii.

## III. úroveň - Mistrovské dovednosti

### Lihovarnictví
Umožňuje upravovat suroviny na nejrůznější alkohol. Výroba alkoholu stojí 1 energii.

**Recepty:**
- **Pivo** - z 8 trpasličích ořechů vytvoří 10 piva – nedá se používat jako dezinfekce
- **Medovina** - z 5 medů vytvoří 10 medoviny – nedá se používat jako dezinfekce
- **Tvrdý alkohol** - z 5 medu, 5 mechu nebo 5 trpasličích ořechů vytvoří 5 tvrdého alkoholu – dá se používat jako dezinfekce

### Skupinový lov
Pokud se sejdou alespoň 3 postavy s touto schopností mohou 1x denně zahájit lov velké zvěře (osloví CP, které tento naplánují)

## Rasové bonusy

### I. úroveň - Rolnický lid (pasivní, lidé)
Člověk s touto schopností má o 2 energie navíc.

### I. úroveň - Zalévací rituály (pasivní, elfové)
Kořenová zahrádka vynese elfovi při sklizni o 1 koření navíc.

### II. úroveň - Kočovný lid (pasivní, zvěrolidé)
Zvěročlověk může mít až o 4 zvířata navíc.
