---
title: Dělník
description: "Herní systém pro povolání dělníka - schopnosti těžby, kovářství, runové magie a výroby artefaktů včetně energetického managementu"
image: "@assets/rules/professions/DelnikPrev.png"
imageAlt: "Trpasličí dělník s nářadím v podzemní dílně s runovými kameny"
pubDate: 2024-07-15
modDate: 2024-08-03
---
![DelnikTree](@assets/rules/professions/Delnik.webp)
### Systém Energie

Každá postava ve stromu dělníka má ze základu 8 energie. Po vyčerpání energie lze jít do "mínusové energie" postava však riskuje těžké zranění z únavy. Na únavu si hodí na šestistěnné kostce. Musí přehodit hodnotu své minusové energie. Pokud tuto hodnotu nepřehodí, dostává těžké zranění daný úkon se nezdařil (materiál je zničen).

### I. úroveň - Nádeník

Tato schopnost odemyká následující tasky:

#### Těžba Kamene (2 energie)
Hráč si hází na počet vytěženého kamene (počet házíme na šestistěnné kostce a vydělíme ho 2 při zaokrouhlování dolů). Těžba kamene lze ve hře také využít pro uvolnění zavalených chodeb. Hráč si také hodí na to zda dojde v dole k těžkému zranění. Aby nedošlo ke zranění, musí hráč hodit následující:

- **Závaly** - víc než 2 na šestistěnné kostce

#### Tesání kamene (2 energie)
Hráč musí mít u sebe pro provedení tohoto tasku 5 kamene. Pro jeho splnění si hodí na šestistěnné kostce. Pokud bude výsledek hodu větší než 2, množství kamene se hráči zdvojnásobí. Pokud bude výsledek 2 nebo méně, je kámen, který měl hráč na začátku zničen a nic mu nezůstává.

#### Podepření šachty (1 energie)
Při splnění tohoto tasku nemusí další 3 těžby nikdo házet na závaly. Na splnění tohoto tasku musíte 3x porazit CP v dílně za pomoci hry kámen-nůžky - máte 6 pokusů.

### II. úroveň - Rozpoznání kamene

Postava rozpozná stáří, horninu, stav a způsob vzniku kamene (zeptá se CP). Tato schopnost zároveň odemyká následující tasky:

#### Těžba Rudy (2 energie)
Těžba probíhá na vyznačeném místě herní plochy. Hráč si prvně hází na druh materiálu (1-3 železo, 4 stříbro, 5 runoprach a 6 runokov) a na počet tohoto vytěženého materiálu (počet házíme na šestistěnné kostce). Hráč si také hodí na to zda dojde v dole k těžkému zranění. Na každou příčinu si hráč hází zvlášť. Hráče nemůže zranit více příčin zároveň. Aby nedošlo ke zranění musí hráč hodit následující:

- **Závaly** - víc než 3 na šestistěnné kostce
- **Plyn** - víc než 2 na šestistěnné kostce  
- **Záplavy** - víc než 1 na šestistěnné kostce

### II. úroveň - Kovářství

Tato schopnost odemyká následující tasky:

#### Výroba (2 energie)
- **Drobnosti** (zámky, prsteny...) - cena 1 železo
- **Malé věci** (nářadí, zbraně) - cena 5 železa
- **Střední věci** (střední zbroje...) - cena 10 železa
- **Velké věci** (těžké zbroje, stroje...) - cena 15 železa
- **Měkké věci** (lehká zbroj, oblečení) - cena 5 kůže

#### Oprava (1 energie)
- **Oprava výrobků** (zbroje, zbraně...) - cena 2 železo/kůže (dle materiálu výrobku)

#### Naostření (1 energie)
- **Na první zásah** zbraň dává +1 poškození, cena 1 kámen

*Cena materiálu je uvedena v železe. Pokud chcete například prsteny ze zlata nebo stříbra, pak je stejná cena, ale v mincích daného kovu.*

### II. úroveň - Runové kameny (2 energie)

Vytvoření jednorázového runového kamene, který lze vložit na zbraň, oblečení a nebo nostit jen tak. Vytvořit runový kámen stojí 2 kameny a výrobce si může vybrat mezi těmito runami. Na jeden předmět může být umístěn pouze jeden runový kámen.

- **ᛏ Runa Staré krve** - Kámen je přitahován k dávnému nepříteli svého tvůrce. Runový kámen slabě vibruje, když se blíží někdo z "té krve". Runa zaniká až ta krev smočí onen kámen, čímž postiženého uvádí v otupující bolest zasažené končetiny.
- **ᚷ Runa Příslibu** - Když nositel prozradí určené tajemství, runa zasyčí a vypálí na jeho prsou znamení hada, jako kdyby ho jazyk zradil.
- **ᛟ Runa Pohrobka** - Když je zbraň s touto runou zabodnuta do hrobu, země na krátko odhalí jméno posledního zemřelého poblíž. Jméno se objeví v runách na čepeli. Kdo se této čepele dotkne uvidí smrt očima zemřelého.
- **ᚦ Runa Smrti** - Síla runy roste, jestliže ukončí něčí život a zaniká, jestliže ne. Za každý den co ukončí něčí život dává nositeli jedenkrát denně +1 poškození na zbraně.
- **ᛖ Runa Bratrství** - Nositel s někým uzavře krevní pakt, jejich životy se propojí. Při smrti jednoho z propojených ten druhý upadá do agónie se vzpomínkou posledních momentů bratra.

### II. úroveň - Ničení artefaktů (2 energie)

Zničení jakéhokoliv artefaktu (ničení trvá nepřerušených 30 sekund). Touto cestou ničení lze zpět získat původní cenu runokovu.

### III. úroveň - Důlní Architekt

Tato schopnost odemyká následující tasky:

- **Ventilace vzduchu (1 energie)** - Při splnění tohoto tasku nemusí další 3 těžby nikdo házet na plyn. Na splnění tohoto tasku musíte 3x přehodit CP v dílně za pomoci kostek - máte 6 pokusů.
- **Odčerpání vody (1 energie)** - Při splnění tohoto tasku nemusí další 3 těžby nikdo házet na záplavy. Na splnění tohoto tasku musíte CP v dílně porazit v piškvorkách, začínáte.
- **Oprava Staveb (1 energie)** - Opraví stavby (pasti, domy…) - cena 2 dřeva nebo kamene
- **Malé stavby (4 energie)** - Postaví malé stavby (pasti, ploty, valy...) - cena 10 dřeva nebo kamene

### III. úroveň - Výroba artefaktů

Tato schopnost umožňuje vytvoření artefaktů. Tyto artefakty mohou být nejrůznějšími předměty od prstenů, přes lucerny až po meče. Na vyrobeném artefaktu může být dle typu jeden z následujících efektů. Veškeré efekty působí jen na primárního nositele artefaktu. Aby se postava stala nositele artefaktu musí se s ním minutu spojovat.

#### Nosné artefakty (2 energie, 1 runokov)
- Libovolná vůně/chuť
- Nesnesitelné svědění
- Pocitová úprava tělesné teploty (od pocitu mrazivé zimy po spalující žár)
- Rozpoznání přítomnosti magie
- Rozpoznání přítomnosti určité rasy (zvuk, změna barvy…)
- Světlo libovolné barvy na pokyn
- Výpadky paměti, zmatení
- Zápis do paměti (vzpomínka, slovo…)
- Změna apetitu, znechucení jídla nebo hlad
- Zvuková stopa - Poslední slyšený zvuk

#### Zapečetěné artefakty (4 energie, 5 runokovu, 1 vosk)
- +1 k útoku
- Artefakt nelze zničit očištěním
- Fyzická slabost
- Krátkodobá neviditelnost (1x denně 10s)
- Léčení (1x denně 1 těžký nebo 3 lehké životy)
- Odhození
- Porozumění všem jazykům
- Rozpoznání typu magie a sesilatele
- Telepatie
- Umožnění běhu (pro trpaslíky)
- Uspání nositele
- Vlastní mysl předmětu (charakter může mít jakýkoli)
- Zbavení nositele magických schopností

#### Cíděné artefakty (8 energie, 10 runokovu, 5 vlny/kůže)
- +1 těžký život
- +3 lehké životy
- Navrácení předmětu k nositeli
- Odhození
- Přidá 4 energie pro dělníka na den
- Regenerace životů na konci dne
- Zdvojnásobí sílu útoku
- Zrcadlení magie 1x denně
- Zvednutí z agonie (1x denně)

### IV. úroveň - Překládání

Na již existující artefakt přidává další efekt. Cena je opět dle typu efektu +1 koření a 1 vosk. Tato schopnost umožňuje také vymyšlení vlastního efektu. Pokud si vymyslíte vlastní efekt, dojděte za zodpovědným vedoucím a domluvíme se na ceně artefaktu.

### Rasové bonusy

#### I. úroveň - Jemná práce (neomezeně, elfové)
Při vytváření artefaktu, může zadarmo hráč přidat jeden libovolný efekt z "nosných artefaktů".

#### I. úroveň - Tetování (pasivně, trpaslíci)
Vytvoření tetování s takovými efekty jako na artefaktech. Vytváření všech efektů na tetování stojí pouze energii a cenu runokovu (ne vosk, vlnu, koření). Tetování navíc nelze přenášet.

#### II. úroveň - Skoro trpasličí pracant (pasivně, goblini)
Goblin má +2 energie denně více.

#### II. úroveň - Trpasličí pracant (pasivně, trpaslíci)
Trpaslík má +4 energie denně více.
