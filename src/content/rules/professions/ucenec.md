---
title: Učenec
description: "Herní systém pro povolání učence - alchymie, léčitelství a výroba lektvarů s energetickým managementem a mechanikou hodů"
image: "@assets/rules/professions/UcenecPrev.png"
imageAlt: "Učenec v laboratoři s alchymistickými přísadami, lektvary a lékařskými nástroji"
pubDate: 2024-07-15
modDate: 2024-08-03
---
![UcenecTree](@assets/rules/professions/Ucenec.webp)
### Systém Energie

Každý učenec má na den 10 energie.

### Mechanika výroby lektvarů

Pro zhotovení lektvaru je třeba přísada nebo kombinace přísad popsaných v herbáři. Každý lektvar se skládá z několika možných přísad popsaných u jednotlivých lektvarů. Pro tvorbu lektvaru hráč hodí na 1D6 kostce a určí úspěšnost. Efekt speciálních přísad v lektvaru trvá 30 sekund a je zrušen, pokud je hráč zraněn.

#### Úspěšnost hodu:
- **Výsledek 1** - lektvar nepovedl a přísady jsou zničeny
- **Výsledek 2-5** - lektvar povedl a přísady jsou použity
- **Výsledek 6+** - lektvar povedl skvěle a výrobce si může vybrat o třídu nižší efekt jakéhokoliv jiného lektvaru, který se na lektvar přidá (pokud je lektvar na I. úrovni vybere si efekt I. úrovně)

*Každá přísada nad první 2 modifikuje výsledek hodu o -1.*

#### Úrovně lektvarů:
- **I. úroveň** - Jednoduchý lektvar, na který byla použita jedna základní přísada
- **II. úroveň** - Střední lektvar, na který byly použity dvě základní přísady nebo jedna základní přísada a jedna posilující přísada
- **III. úroveň** - Pokročilý lektvar, na který byly použity dvě základní přísady a jedna posilující přísada

### I. úroveň - Základní dovednosti

#### Bylinkář
Postava může sbírat rostlinné alchymistické přísady. Sběr přísady stojí postavu 1 energii.

#### Dryáčník
Hráč umí vytvářet lektvary z jedné základní přísady. Tvorba lektvaru stojí postavu 1 energii.

#### Obvazy
Obvaz zastaví krvácení, obnoví 1 těžký nebo 3 lehké životy. Bez předešlé dezinfekce (pomocí tvrdého alkoholu kdy 1 stačí na 10 použití) může dojít k zanícení (hod 6stěnnou kostkou 2 a menší). Při 4. léčení obvazem za den dochází ke ztrátě krve (postava je dezorientovaná, silně se motající a nevědomá si svých nynějších činů). Léčení pomocí obvazů stojí postavu 1 energii.

#### Vypalování ran
Před obvazem vypálíte ránu proti zanícení. Vypalování probíhá pomocí nažhaveného kovu. Vypálení ran stojí postavu 1 energii.

### II. úroveň - Pokročilé dovednosti

#### Alchymista
Hráč umí vytvářet lektvary, ve kterých používá až dvě základní přísady. Tvorba lektvaru stojí postavu 1 energii.

#### Amputace
Při zanícení musí být končetina odříznuta, aby nepronikla infekce dále do těla, jinak dochází ke smrti pacienta. Amputace stojí postavu 2 energie.

#### Mastičkář
Hráč může místo lektvaru vyrobit mast. Pro výrobu masti odečte postava od hodu na tvorbu lektvaru -1. Mast působí jen při kontaktu s kůží.

#### Napravovač kostí
Do dalšího dne vyléčí zlomeninu pomocí dlahy z klacků a obvazů. Napravení kosti stojí postavu 2 energie.

#### Posilovač
Hráč umí do lektvarů přidávat posilující přísady.

#### Specialista
Hráč umí do lektvarů přidávat speciální přísady.

### III. úroveň - Mistrovské dovednosti

#### Dlouhodobost
Efekty speciálních přísad hráče trvají 1 minutu.

#### Chemik
Hráč může místo lektvaru vytvořit plyn. Plyn musí být uchováván v nádobě a po vypuštění a vdechnutí předává efekty, které by obvykle předával lektvar. Pro výrobu plynu odečte postava od hodu na tvorbu lektvaru -2. Plyn má dosah 5 m od místa vypuštění.

#### Chirurgie
Dokáže zpět přišít useknutou končetinu pokud není končetina zanícena a pokud neuplynulo déle jak 5 minut od ztráty končetiny. Tato schopnost stojí postavu 2 energie.

#### Mistr alchymista
Hráč si při výrobě lektvaru, masti nebo plynu přičte k hodu kostkou +2. Kromě toho dokáže identifikovat efekt lektvarů a přítomnost lektvarů v pití a jídle či přítomnost masti na předmětu nebo plynu ve vzduchu.

#### Protéza
Léčitel navrhne končetinu (najde 6-8 stejně dlouhých klacků) a přiváže je obvazem k odloučené končetině. Pokud se obvaz rozváže, tak se protéza rozpadá celá a musí být opravena. Výroba protézy stojí postavu 2 energie.

### IV. úroveň - Legedární dovednosti

#### Tvorba lektvaru
Hráč může po domluvě s CP vypracovat vlastní lektvar, který bude unikátní pro jeho postavu.

### Rasové bonusy

#### I. úroveň - Zvěrolékař (pasivně, zvěrolidé)
Postava umí léčit ostatní zvěrolidi i nemagickým léčením.

#### IV. úroveň - BOOM (pasivně, goblini)
Každá goblinem vyrobená výbušnina způsobuje dvojnásobné poškození.
