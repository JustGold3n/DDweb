---
title: Magie
description: Magie, řády a jejich studium
date: 2024-11-25
categories: [Magie]
author: Jan Bouchner
tags: [Základ Světa]
---


# Úryvek z Příručky světem magie od elfího učence Iliriona fal Nurmala
## Druhy magie

- Arkanismus *(kouzelnictví)* Jedná se o nejtypičtější formu magie. Magická síla vychází ze samotného kouzelníka, jeho vnitřní síly a porozumění. Kouzelníci se sdružují do řádů.(tři největší jsou zmíněny na konci kapitoly) 

Kouzlení se však lze přiučit i samostudiem či přirozeným nadáním. Přestože nejčastěji jsou kouzelníci z řad vznešených elfů, nejsou výjimkou kouzelníci jiných ras.
- Animismus (druidství)
  Tato přírodní magie vychází z harmonie druida s živoucím okolím. Magická síla přírody je tak ohnuta a přetvořena v prospěch druida. Druidové pochází nejčastěji z kmenů divokých elfů žijících na severu, kde tato barbarská praktika vznikla.

- Deismus (kněžství)
  Síla této magie vůbec nepramení z kněze, nýbrž z boha kterému se klaní. Proto můžeme kněžství úspěšně přirovnat k nekalým magickým praktikám jako je kupříkladu zámečnictví. Kněžství je praktikováno převážně lidmi. Ti se nejčastěji modlí k Hvězdnému otci, jejich bájnému stvořiteli. Církev Hvězdného otce je oficiální institucí sjednocující kněze všech známých lidských království. Existují i jiná menší božstva, ta však ani nestojí za zmínku.  

- Faktorismus (runová magie)
  Runová magie je velmi specifický typ magie utajovaný a udržovaný převážně mezi trpaslíky. Mistři runové magie ukládají magickou moc předků do nejrůznějších předmětů od zbraní přes budovy až po tetování.
  (není však zcela jisté zda jde opravdu o moc pramenící z předků a mnozí elfí učenci tento fakt rozporují. Jedná se o značně neprobádanou formu magie)
- Seraismus (zámečnictví)
  Slovo zámečnictví, jak by mohl název napovídat, nemá nic společného s řemeslem zabývajícím se výrobou zámků. Tento název pravděpodobně vznikl v dřívějších časech kdy byla tato praktika trestána méně a mohla vás tak pouze dostat "za zámek", tedy do vězeňské cely. Nyní jak víme je to ale v mnoha kulturách hrdelní zločin. Jedná se o klanění a smlouvu s temnou bytostí mimo tento svět. Tato magie je často velmi temná, podlá a zrádná. To je dáno jejím původem. Jelikož stejně jako je tomu u kněžství, nejde o moc daného zámečníka, nýbrž o moc pocházející od jiné, ze své podstaty magické a často temné bytosti.

## Významné kouzelnické řády:
- Plamen Cadnedu
  Řád Plamene Cadnedu sídlí ve Zlatých zahradách města Cadneus, hlavního a největšího z měst elfů. Tento řád vyniká v kouzlech obranných i bojových.
- Cetovo oko
  Řád Cetova oka sídlí v Bílé věži města Cetus, nejsevernějšího z významných měst elfů. Tento řád se zabývá výzkumem alternativních magických postupů a jejich implementací. 
- Virgornijský brk
  Řád Virgornijského brku sídlí ve knihovně města Virgornia. Jedná se o převážně lidský řád lokalizovaný na území elfí nadvlády. Nikterak nevyniká v magii, tamní knihovna je však významným zdrojem informací o kouzlech, historii ale i dalších oborech.
