---
title: "Lidé"
---
Kostým

Lidé jsou ta nejpřizpůsobivější z ras. Od honáků a farmářů, přes řemeslníky či vojáky, až po obchodníky nebo šlechtu, to vše mohou být lidé. Kostýmy se proto budou značně lišit dle postavení ve společnosti.

Nižší třída (lůza)
Patří sem např. robotníci, nádeníci, otroci či námořníci. Kostýmově jsou nejjednodušší, jelikož jejich oblečení bývá často velmi prosté. Postačí jim vybledlá stará tunika a opasek.

Střední třída (měšťané)
Mezi střední třídu se řadí lidé jako vojáci, řemeslníci, statkáři nebo lovci. Kostýmy se zde budou značně lišit podle zaměření, zatímco vojáci zřejmě svoji výplatu utratili například na přilbě, prošívanici nebo zbrani, řemeslníci a statkáři mají své jmění uložené v nářadí, zemi či dobytku, jejich všední oblečení nemusí však vypadat nikterak šperkovaně. Barevná tunika s opaskem a případnými doplňky, ve formě váčků či tašvic, jsou více než dostačující. Lovci volí lehké, pohyblivé a nevýrazné oblečení. Přestože jejich volenou primární zbraní je nejčastěji luk či kuše. Postačí si bohatě i s porcovací dýkou a znalostí pastí.

Vyšší třída (páni)
Do vyšší třídy patří jen vyvolení, jako jsou bohatí obchodníci, šlechta, armádní velitelé či vysoce postavení úředníci. jejich oblečení by mělo ukazovat a křičet jejich status svou kvalitou a elegancí. Od bot, přes barevné kalhoty a svršky, až po nejrůznější pokrývky hlavy a blyštivé brože. Bohužel, ne každý může být urozený a tak pokud zvažujete tuto třídu, raději nám předem napište.

Kultura

Náboženství
Lidé se modlí ve jménu Hvězdného otce, jejich stvořitele. Věří, že jejich duše po smrti opustí tuto planetu a vydají se na cestu do krajiny hvězd, jež překypuje zelení, hojností a mírem. Zde také nabude jejich duše nového těla. Toto tělo bude korespondovat se znamením, kterým byl nebožtík obdařen v dětství. Jako spojnice mezi Hvězdným otcem a jeho dětmi stojí kněží. Kněží jsou voleni pouze ze znamení jelena, protože jedině ti jsou schopni naslouchat hlasu Otce a hudbě hvězd. Mezi lidmi sotva najdete jedince, kteří by nenásledovali Hvězdného otce. Tato univerzální víra se odráží i v lidské společnosti, kde jsou kněží velice respektováni a v postoji k jiným rasám, které v Hvězdného otce zpravidla nevěří.
Znak Hvězdného otce
Znak Hvězdného otce

Znamení
Lidským dětem je na základě jejich vlastností kněžími již v brzkém věku přiřazeno hvězdné znamení. Tato znamení mají vliv mimo jiné na to jakým způsobem jim Hvězdný otec pomáhá procházet životem.
Dle tradičního pojetí je pouze šest znamení. Jsou to:

Rysové - rychlí, mrštní a bojovní, jsou odhodlaní za svobodu položit život.
Lišky - bystré a mazané, najdou si vždy vlastní cestu i tam kde jiní již ztratili naději.
Vlci - nebojácní a odhodlaní, je-li jejich smečka poblíž.
Vlaštovky - zvyklé na dlouhé cesty a časy hladu, často vedou svobodný kočovný život.
Hadi - Ty jenž jsou jedem obdařeni, nemůže jed již nikterak zranit. 
Jeleni - naslouchají hvězdám, zemi i obloze . Skrze ně jde hlas.

Dary
Lidé byli odjakživa velmi společenští a rádi podpořili komunitu ve které žijí. To postupem věků vedlo až ke společenské nutnosti a ta se časem vryla do podvědomí všech lidí. Člověk, který za den neobdaruje ani jedinou bytost se tak stává až fyzicky nemocným. Přestože nezáleží na velikosti daru ani jeho ceně, od bohatých členů společnosti se očekávají výrazně honosnější dary. 

Vláda:

Lidé po staletí žijí ve feudálním systému království a arcibiskupství, které společně stejnou mírou válčí a obchodují. Největší lidský stát, který kdy tyto území kdy spojil byla pak Blatavská říše. Ta pokrývala značnou část známého světa a byla tvořena mnoha kulturami, jazyky a cíli jejich lidských obyvatel. Ta se ale v nedávných letech rozpadla po brutální občanské válce, která bývalé území zanechala v krutém boji o suroviny, vliv a v mnohých případech přežití.

Na západním cípu lidské civilizace se nachází Galícije, země barev, obchodu a koření. Její bohatá půda, politická stabilita a legendární verva k obchodu z ní dělá prosperující království pod laskavou rukou Galícijské paní. Její Rytíři lilie a mocná obchodní flotila z ní pak dělají pevnost blahobytu.

Nehostiné jižní ostrovy jsou obývány lidmi Slavojska, jenž jsou stejnou mírou tvrdohlaví jako odolní. Jejich legendární svéhlavost a svobodomyslnost z nich dělá trn v oku každému, kdo by se pokusil je spravovat. Jejich mystické praktiky a zdatní mořeplavci jsou známi po celém světě.

A v neposlední řadě jsou zde lidé Imperrechu žijící pod elfí nadvládou. Jejich dávný sen o samostatnosti byl zničen zmizením jejich krále, Sarlana. Dnes se ale myšlenka samostatné a svobodné Valábrie, lidského státu na hranicích efího teritoria, opět rozšiřuje a již brzy by mohl vybuchnout v krveprolití.


Více o lidských státech najdete v sekci Historické události.

Credit artu v záhlaví: Eddie Mendoza
