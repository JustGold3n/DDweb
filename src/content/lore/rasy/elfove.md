---
title: Elfové
description: "Kulturní a společenský přehled elfí rasy - rozdíly mezi lesními a vznešenými elfy, jejich vláda, náboženství a vztah k magii a hudbě"
#image: "@assets/races/elves/culture.jpg"
imageAlt: "Lesní a vznešení elfové představující své typické oblečení a symboly"
pubDate: 2024-07-15
modDate: 2024-08-03
---
### Kostým

Elfí kostýmy se dělí na dvě hlavní skupiny kostýmů. Těmi jsou kostýmy elfů lesních a vznešených. To, že je vaše postava lovec, bylinkář, voják nebo šlechtic se v samotném kostýmu projeví jen na výbavě jako jsou zbraně a nástroje a na doplňcích jako jsou prsteny, náramky, náhrdelníky, čelenky a přívěšky.

#### Lesní elfové
Hlavní součástí kostýmu většiny lesních elfů budou jednoduché kalhoty a tunika z přírodních barev. Po doplňkové stránce bude většina lesních elfů ozdobena různými přívěšky z rohů, zubů a kostí. Co se týče zbraní bude většina lesních elfů ozbrojena buď lukem nebo kopím. Častá jsou také jednoduchá tetování (z barev na tělo).

#### Vznešení elfové
Většina vznešených elfů bude oblečená do dlouhých tunik, rób nebo šatů zbarvených do výrazných barev. Vznešení elfové mají rádi volnější oblečení, které je kvalitní a elegantní. Vojáci a válečníci vznešených elfů mohou být vybaveni kroužkovou zbrojí nebo prošívanicí. Zbraně mají jen někteří, ale ti, kteří ano, si mohou vybrat prakticky jakoukoliv chtějí. Hlavní věcí určující sociální status elfa budou jeho šperky a doplňky. V případě vznešených elfů to budou obvykle náušnice, náhrdelníky, čelenky a prsteny. Další doplňky kostýmu by se měli týkat hlavně postavy samotné (měšce, tašvice, čutory na vodu, atd.).

### Kultura

#### Vláda
Většina elfů žije v Imperrechu - oblasti, kde udržuje kontrolu a vliv Autokrratos - Elfí stolec tvořen z hrsti představitelů elfích městských států, jenž hlasuje a rozhoduje o správě Imperrechu. Jako takový pak Imperrech nemá žádného vládce, ale síť rad a správců, kteří se zpovídají Autokrratosu. Provincie, které nejsou přímo spravovány městskými státy a jejich radou jsou poté pod vládou Primuse - guvernéra, jenž dosazuje Autokrratos na 10 let a jenž má prakticky neomezenou vládu nad svěřenou provincií. Z tohoto důvodu je velký rozdíl mezi provinciemi s vládou volených rad elfých měst a provinciemi pod správou dosazených Primusů.

#### Náboženství
Většina elfů (jak lesních tak vznešených) uznává a uctívá přírodu. Nemodlí se k ní, ale snaží se s ní žít v souladu a v případě jejího ohrožení ji ochraňují. Důležitou součástí této víry jsou pro ně jednotlivé rituály, které se odehrávají jak podle ročního období (slavnosti ročních období, slunovratu, atd.) tak podle dní důležitých pro jednotlivého elfa (narození, smrt, dospělost). Všechny rituály jsou slaveny v širokém kruhu a jsou zdrojem velkého veselí. Náboženství nehraje oproti lidem tak velkou roli. Obecně je drženo stranou od legislativy a práva.

#### Divokost lesních elfů
Na rozdíl od svých bratří žijících převážně ve městech žijí lesní elfové v menších v kočovných společenstvích, která drží při sobě. Živí se převážně lovem, při kterém vyráží v celé skupině do lesů, kde nahání stáda velké zvěře. Jejich rituály jsou vedeny druidy, jejichž magie slouží k vedení rituálů, které spojí elfa se zemí, ze které pochází.

#### Magie a vztah k ní
Elfové jsou jedinou rasou, která praktikuje "pravou" magii. Vztah většinové elfské společnosti k magii je velmi kladný. Mágové jsou uznávanými členy společnosti, od kterých je očekáváno, že udělají cokoliv pro obranu jejich lidu a kultury. Elfští mágové se dělí na dvě hlavní skupiny druidy a mágy, přičemž druidové jsou více zaměření na magii a soužití s přírodou a mágové na operování s vláknem světa jako takového a na ovládání elementární magie.

#### Hudba
Hudba je pro většinu elfů silně osobní téma. Myslí si, že hudba nejlépe vyjadřuje osobnost, a proto taky nechápou jak je možné, že lidé a trpaslíci zpívají jen tak pro zábavu. Pokud elfové hrají nebo poslouchají hudbu je to vždy v rodinném a přátelském kruhu, kdy není na hudebníka vidět. Na lidské a trpasličí bardy a hudebníky pohlíží skrze prsty, protože podle nich "prodávají svoji duši". Jediné místo, kde je možné volně zaslechnout hudbu jsou rituály, na které mají neznámí vstup zakázaný.
