---
title: Tieflingové
description: "Přehled tieflingské rasy - jejich démonický původ založený na smlouvách s bytostmi prázdnoty, výrazný vzhled a ambiciózní povaha"
#image: "@assets/races/tieflings/culture.jpg"
imageAlt: "Tieflingové s různými barvami kůže a rohy představující své typické oblečení a symboly smluv"
pubDate: 2024-07-15
modDate: 2024-08-03
---
### Popis

Tieflingové jsou humanoidní rasa s divokými barvami kůže. Nejčastěji se jedná o odstíny rudé a fialové, ale jsou zaznamenány i případy modrého zbarvení. Dále tieflinga poznáte podle rohů, ty jim vyrůstají téměř kdekoli po těle a mohou nabývat nejrůznějších velikostí i tvarů.

Původ tieflingů je magický. Přestože se tieflingem můžete i narodit, většina tieflingů získá svoji novou démonickou podobu až po podepsání smlouvy s jednou z bytostí prázdnoty.

Povahou bývají často velmi ambiciózní a nebojí se využít situací ve svůj prospěch, což ostatně vyplývá už z podstaty smlouvy kterou podepsali. Tyto vlastnosti z nich pak dělají skvělé obchodníky, diplomaty i politiky.

### Kostým

Kostým tieflinga by měl být barevný a oproti kostýmům ostatních ras výrazný. Tieflingové si užívají zářivé barvy jako je zlatá nebo rudá. Další věc, která může být součástí kostýmu jsou četné šperky a cetky rozvěšené po celém těle. Zvláště důležité jsou pak mezi tieflingy prsteny, kterými vyjadřují svoje zaměření, bohatství a věrnost. Tieflingové ale nejsou hloupí a v případě potřeby mohou nosit i obyčejnější šat lépe zapadající do davu nebo do přírody.

### Kultura

#### Smlouva

Smlouva je nejčastější způsob jak se osoba stane tieflingem. Ten, kdo uzavře smlouvu s jakoukoliv bytostí prázdnoty dostane odměnou (za svoji službu a duši) část moci od dané bytosti. To mohou být nejrůznější schopnosti, mimo jiné ve všech případech také dlouhověkost.

#### Bytosti prázdnoty

Kdo jsou však nejčastější bytosti, které uzavírají s tieflingy smlouvu?

- **Lucifer - pýcha** - vyžaduje od následovníků úspěchy a triumf.
- **Leviatan - závist** - vyžaduje od následovníků stáhnout úspěšné dolů.
- **Satan - hněv** - vyžaduje od následovníků boj.
- **Belphegor - lenost** - nevyžaduje od následovníků nic než lenost.
- **Mammon - lakota** - vyžaduje od následovníků hromadění peněz a bohatství.
- **Belzebub - obžerství** - vyžaduje od následovníků hostiny a obžerství.
- **Asmodes - smilstvo** - vyžaduje od následovníků charisma a svádění.
