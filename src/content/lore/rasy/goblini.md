---
title: Goblini
description: "Přehled chaotické a vynalézavé goblinské rasy - jejich společenské postavení u trpaslíků, schopnosti v alchymii a technice a omezení ve vybavení"
#image: "@assets/races/goblins/culture.jpg"
imageAlt: "Goblini různého společenského postavení předvádějící své typické oblečení a vynálezy"
pubDate: 2024-07-15
modDate: 2024-08-03
---
Goblini jsou velice chaotickou rasou, i ti nejcivilizovanější druhy goblinů, co žijí bok po boku s trpaslíky, se bez zřejmého důvodu například nechají unést svými pudy a potřebou být ten nejsilnější kolem a začnou tvořit nepokoje, nebo se pokusí o zprovoznění šíleného vynálezu, který je nebezpečný jim i jejich okolí, jen proto, protože je to zrovna napadlo. Ať už je to jejich vrozenou divokou náturou, nebo vlivem jejich bohů, či okolí, to je těžké určit a spousta trpasličích historiků i filozofů o tom vedou debaty už od doby objevení prvních goblinů.

### Schopnosti a postavení

Goblini jsou přirozeně dobří v alchymii a inženýrství, protože jsou dostatečně odvážní (anebo šílení), aby se pokusili prakticky o cokoliv. Mezi trpaslíky jsou využívání hlavně k těmto účelům, ale taky je využívají díky jejich velkému počtu jako bojovou sílu a levnou pracovní sílu. Goblini taky excelují v špinavých tricích, podvodech, zlodějně etc., ale to si už trpaslíci neradi připomínají.

Goblini v trpasličí společnosti tvoří převážně nižší polovinu společenské vrstvy a nacházejí nejvíce uplatnění v podřadných, či pomocných pracích, ale i přesto vysoce postavení goblini existují a jsou mezi trpaslíky velice vážení.

### Kostým a vybavení

Ať se jedná o válečníka, alchymistu, anebo technika, goblini nejsou moc vybíravý ve stylech oblečení. Válečníci jsou rádi, když seženou něco, co aspoň připomíná zbroj, alchymisti zas ochranné rukavice na jejich pokusy, ale vlastně všem by stačili aspoň boty...

Toto však neplatí pro neskutečně bohaté gobliny, ti na sebe navlečou všechno co se třpytí a co má zajímavé barvy a složité střihy, avšak tito goblini se museli na vysoké pozice těžce vypracovat, a proto tento titul postava může získat jedině až ve hře - tzn. každý goblin začíná v nižší nebo střední třídě.

### Důležité upozornění!

**POZOR!** : Jak už bylo řečeno, goblini jsou velice slabé a malé stvoření, takže ve hře ze začátku budou moct mít pouze zbraně jako:

- Tesáky (60cm max)
- Kopí maximálně do 150cm délky
- Kuše nebo praky (tyto nejsou herní)
