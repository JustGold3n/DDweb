---
title: Pád Králů II - Říše ve zlatých okovech
description: "Historie vzniku a rozpadu říše elfů, okupace lidských území a eskalace konfliktu po atentátu na Ochránce říše"
#image: "@assets/history/elf-empire/cover.jpg"
imageAlt: "Zlomená elfská koruna na pozadí hořícího města"
pubDate: 2024-07-15
modDate: 2024-08-03
---
## Vznik

Říše elfů byla již od svého vzniku spojením menších městských států, lokalizovaných na poloostrově Bílého srpku. Tato města byla obývána převážně vznešenými elfy. Města jsou poměrně autonomní s lokálními zákony i systémy správy. Zástupci měst se scházejí v říšském parlamentu, kde hlasují o zákonech a nařízeních celé země. Zástupci také volí Ochránce říše, kterému podléhají veškerá vojska.

## Severní země

I přes spletitou historii se svými lesními bratry, měla koalice vždy zájem ve sjednocení obou rodů. Těžko se však vytváří jednotný stát s někým kdo vede veskrze nomádský život.

Ve jménu sjednocení zabraly tak koaliční armády, tehdy neobydlený sever dnešní říše a prohlásili jej lesní rezervací kočovných elfů pod správou koalice.

## Lidský štít

Tento počin se však nelíbil lidem, jež obývali území hraničící s koalicí. Lidé měli zájem osidlovat i tento nehostinný sever. Jižní země tehdy sužovaly časté hladomory, které způsobily úprk mnoha lidí. Následovala krvavá válka mezi elfy a lidmi. Magické bombardování tehdy zpustošilo většinu krajiny osídlené lidmi. Elfové tak snadno převzali nadvládu nad tímto obyvatelstvem. To se tak stalo otroky, či služebníky, nových elfích pánů.

## Odpor lidí

Počáteční odpor proti okupaci zahrnoval téměř všechny vrstvy populace. Elfové si však rychle uvědomili, že tak rozsáhlé území nemohou udržet sami. Z řad lidí proto zvolili své zástupce, mluvčí a úředníky. Tato volnější politika umožnila hladší průběh okupace a mnoho lidí tak již ani nepociťuje rozdíl oproti předchozím režimům.

## Národní odpor

I přes předchozí opatření však stále existují skupiny lidí, které nesouhlasí s tzv. "elfí tyranií".
Tyto skupiny často považují svobodu a právo na sebeurčení za důležitější než svůj vlastní život.

## Eborský průvod

V poledne zimního slunovratu roku šestistéhopadesátého od Velké války projížděl Ochránce říše, Telerion fal Galas okupovaným lidským městem Ebora a to i přes varování o zvýšených počtech lidských národovců. Jeho družina měla za úkol podpořit mínění populace o zdvořilých způsobech elfů. Celý den provázelo silné sněžení a pochmurná atmosféra nastávající zimy způsobovala v nejednom muži nejistotu.

Při průchodu hlavní ulicí na náměstí Osvobození všechny namísto květin čekal pouze teror. Z výpovědí očitých svědků, se doslýcháme o výbuchu tak silném, že celé město zacítilo tlakovou vlnu tepla, jež vysklila všechny okolní kostely. Ulice zmizela a s ní i Ochránce říše.

## Politická dohra

Byla rozpoutána občanská válka. Elfové se mstí. Magické bombardování již srovnalo polovinu Ebory se zemí. Diplomatické smlouvy s trpaslíky byly přerušeny. Elfové je podezírají z prodeje výbušnin.
