---
title: Ztracené město Chušar
description: "Dopis pro Vernera"
#image: "@assets/history/khusar.png"
imageAlt: "Stará mapa s vyobrazením létajících ostrovů"
pubDate: 2024-07-15
modDate: 2024-08-03
---
Můj drahý,

Podařilo se mi opět najít nějaké zmínky o tom místě. Nemyslím, že je to jen legenda jak říkal starý Brax. Jsou to sice spisy z dob kdy historie a legendy splývají, ale přeci jen to musí být pravda. Jen se sám přesvědč. Toto píše svitek z knihovny v Sulzbachu:

"Svatostánek našeho otce se toho dne otřásal v základech. Bouře přišla z moře. Voda zaplavila téměř celé město. V přístavu nezbyla byť jen jediná loď. Málo jsme se v otce modlili a nyní jsou ta čertovská stvoření před našimi branami. Stráže viděli jak létají na zátokou. Chrlíce blesky ze chřtánů těch pekelných stvoření bouře sílila. A pak ticho. Bestie opustila tento kraj. Hvězdný otec vyslyšel naše prosby."

Kněz Hvězdného otce zde jistě hovoří o dracích a velkém odlivu. Sleduj tento úryvek, který jsem našla u Virgonijského brku:

"Velký odliv – jak jsou nazývány doby kdy došlo výraznému poklesu volné magie všech známých zřídel, byl dle historiků spojen s městem zvaným Chušar. V některých spisech naleznete také název ve tvaru خوشار zřejmě psaný v originálním písmu jeho obyvatel. Byl dle dostupných zdrojů způsoben absolutním vyčerpáním magie, ke kterému mělo dojít jejím nadměrným používáním. Velký odliv zaznamenal také pokles populace draků."

Naprosto jasně spojuje draky, odliv i město. No a podívej, trpaslíci putující od Vysokého moře mi prodali kopii jedné z jejich starších rytin pod názvem Historie létajícího města خوشار. Čti:

"Dlouho předtím než bylo toto město známo, žili v něm pouze lidé. Není již dnes známá tehdejší podoba onoho města. Chušar se proslavila ve zdejších končinách daleko později, již jako město vzdělání, kouzel a hlavně neutuchající pýchy a dekadence. Město se nachází na ostrovech vznášejících se vysoko nad pustinou. Ostrovy nejsou prosty vody ani vegetace. Z jejich skal vyvěrají tři potoky, jejichž prameny se tříští a zmrzají v krystaly ledu před dopadem pod hřebeny hor. Mezi domy tam ční jedle a borovice. Není známo kde se město nachází. Ví se ale, že existuje brána k tomuto místu spojenému s destrukcí mnoha našich držav v planinách."

Musí existovat portál do Chušar. Představ si ta bohatství, která spolu najdeme. Možná i kosti draků plné magie. Tím se přeci místní kouzelníci stali, draky. Píše o tom i ten orb, který jsem našla.

"K čemu rasa či původ, když jediné co ohne vlny magie proti vůli bohů je touha vládnout. Ta křídla mi umožnila let ke střepům hvězdných mlhovin odkud jsem vyrval svobodu, jenž mi náleží. Nemám snad právo tvořit? Nejsem snad také stvořitel, když okřídlím své věrné?"

Myslím, že už vím, kde je ten portál. Sejdeme se v Abdě. Sežeň prosím pár dobrodruhů na výpravu.

-Tvá Kareeli
