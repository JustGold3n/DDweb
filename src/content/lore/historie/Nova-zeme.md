---
title: Osidlovací listina a Chaos na Nové Zemi
description: "Dokumenty popisující kolonizaci Nové země, vypuknutí chaosu a následné obchodní změny v osadě"
#image: "@assets/history/new-land-settlement/cover.jpg"
imageAlt: "Starý pergamen s pečetí vedle mapy Nové země"
pubDate: 2024-07-15
modDate: 2024-08-03
---
## Osidlovací listina

Přepis osidlovací listiny nacházející se v městech Blatavské říše. Tato listina oznamuje a vybízí k počátku kolonizace ostrova Nová země.

Osidlování povede kapitán Sezema z Háje ve službách Bořuty Orlova, jenž financuje plavbu ve jménu císaře Přivitana Odporného.

Za včasné přihlášení ke kolonizaci a její úspěšnost nabízí odvážným mužům a ženám listina dědičný majetek.

*(-listina již není relevantní)*

## Semena chaosu

**Úryvek lodního deníku kapitána Sezemy z Háje na plavbě do Nové země**

*Sobota před dnem svatého Savia desátého roku vlády císaře Přivitana.*

Vítr nám dnes přál. Vál mírný jihovýchodní vánek, který umožnil vést celý den stabilní kurz k Nové zemi. Při ranní modlitbě jsem však zaznamenal nezvyklý šepot z davu osadníků. Zvedl jsem zrak a koutkem oka nahlédl odkud jde ten hluk. Mladík, bylo mu sotva dvacet, kymácel se zepředu dozadu a slabým hlasem do ticha modlitby šeptal nesrozumitelnou řečí. Byl jsem nucen přerušit modlitbu. Dav lidí se rozestoupil a já kvapným krokem vyrazil vpřed. Než-li se stačil vzpamatovat, rozerval jsem mu dýkou zpocenou tuniku. Před zraky celé posádky se v ten okamžik zjevili puchýře a hnijící rány, jenž hyzdili jeho trup. Bez váhání jsem mu podřezal hrdlo, z kterého se řinula černá krev a odporný zápach. Tělo jsme po nezdařilém pokusu o spálení hodili do moře. Chaos byl zažehnán.

## Ohnisko zkázy

**Zevrubná kronika Nové země**

Po příjezdu na Novou Zemi se vše zdálo být v pořádku, alespoň po stránce Chaosu. Ghůlové a jim podobná havěť sice tyranizovala osadníky. Ti však ve střetu s hrdinnými zakladateli měli pramalou šanci.

Brzy se však mezi osadníky začali projevovat známky nákazy. Zasaženi nebyli všichni, nebylo jich však ani málo. Jejich těla začala hnít a dle některých zdrojů se můžeme dočíst, že nakaženým prý rostli i rohy. Nejzasaženější skupinou obyvatel pak byli paradoxně kněží, kteří podlehli příslibům a tvrzením falešných bohů.

Ohniskem nákazy byl dle některých pramenů kapitán Sezema z Háje. Toto však osobně považuji za velmi nepravděpodobné, jelikož byl zmizen před vypuknutím otevřených bojů s démony.

## Boje Bludařské

**Zevrubná kronika Nové země**

Přestože mezi osadníky byly velké snahy o odstranění nákazy před příchodem otevřených konfliktů, bojům se zabránit nepodařilo.

Armády Bludařů v čele s démony zahájili obléhání kolonie na Nové Zemi. Ve dvou krátce po sobě vedených řežbách, přestože vítězných, zahynulo mnoho udatných žen i mužů. Tímto se pokloňme jejich odkazu.

Svitek Chaosu byl zničen obětí mocného elfího čaroděje.

## Obchodní změny

Já Arkan Ulfr klanu rudovousých tímto jménem Západní obchodní společnosti oznamuji kolonistům Nové země, že končí bezuzdné financování zdejší rozmařilosti a lenosti. Do změny stavu již nadále naše společnost nebude do kolonie dodávat zboží. Bude jen nakupovat tak, jak se ve vztahu k rozvojovému městu sluší a patří. Zdejší řemeslníci a dělnictvo se však ničeho nemusí bát! Naše opatření se dotkne jen elit a jejich přepychu. Výkup zboží a materiálu za bezkonkurenční ceny bude nadále pokračovat stejně jako civilní přeprava z a do kolonie!
