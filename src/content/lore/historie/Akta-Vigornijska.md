---
title: Frakce a síly ve Vigornii
description: "Přehled hlavních politických a společenských skupin ovlivňujících dění ve Vigornii a okolí"
#image: "@assets/factions/vigornia/cover.jpg"
imageAlt: "Heraldické znaky různých frakcí"
pubDate: 2024-07-15
modDate: 2024-08-03
---
### Marka Imperrechu

Marka Imperechtu zastupuje zájmy Autokrattose, elfího stolce jenž slouží jako nejvyšší autorita v elfském teritoriu a v Imperrechu. Hlavou Marky je poté Primus Vigornie, zástupce volený Autokrattosem, aby sloužil jako jeho guvernér. Primus je elf čisté krve, jenž dostal na dočasnou dobu právo a povinnost vládnout a zpravovat město Vigornie a přilehlé pozemky spadající do stejnojmenné provincie na jihu Imperechu. Jeho cílem je poté vybudovat z Vigornie strategickou pevnost, takzvanou Marku a zajistit městu prosperitu pod vládou Imperrechu.

Podporovatelé Marky jsou zpravidla elfové a lidé, kteří jakkoliv profitují z aktuální vlády Imperrechu. Mnozí lidští řemeslníci a obchodníci bohatnou díky bezpečným elfím cestám a tvrdé, ale důkladné správě elfího stolce. Mnozí lidé, kteří plně nevěří v učení kněží hvězdného otce, či se pouze snaží uniknout chaosu způsobeného občanskou válkou v Blatávii nalézají v Marce Imperrechu útočiště, prosperitu a mír, který zbytek světa opustil.

### Sarlanova Linie

Sarlan byl podle dávné legendy lidský král, který kdysi dávno vedl krutou válku proti elfům, a dlouhá léta jim bránil překročit řeku Lorian na jih. Jeho umění boje a oddanost Hvězdnému otci mu vyneslo legendární pověst mezi všemi lidmi, a inspiroval mnohé aby se přidali k jeho odboji proti Imperrechu. Jeho neporazitelná armáda avšak začala prohrávat v moment, kdy Sarlan znenadání zmizel. Po tomto úderu se lidská morálka zlomila a elfská vláda a vliv získala moc nad severními lidmi na další stovky let. Tvrdí se, že se jednoho dne Sarlan vrátí jako šampión Hvězdného otce a opět sjednotí svůj lid severu proti útlaku elfů! Tato frakce se poté odvolává na tyto legendy a příběhy a snaží se sjednotit lid proti elfům a tudíž Imperrechu.

Kdo je hlavou této frakce není plně známé, někteří tvrdí že se jedná více o myšlenku, která nepotřebuje vládce...jiní zase tvrdí, že Sarlanova linie pána má, ale jeho identita pouze zatím zůstává skryta.

> Tu muž s vlasem zlatým v modlitbě se otázal pána všeho stříbra
> – "Slyš, otče hvězd, králi všech králů, a dej mi znamení,
> zda tvá moudrost usnáší se tedy, že se Sarlan vrátí?"
> Jen ticho zbylo na palouku pochmurném, u města Chvojky,
> hvězdy i tak však svítili jim nad hlavou a sílu slibu otcova jim daly.
> Jednejme proto! Helvete, šampióne lidí, vrahu neznabohů,
> Doplul do Loriánova a pověz lidem tamním všem,
> o jeho svatém slibu o návratu lidského krále! Nechť vyzbrojí své syny!
> Já popluji do Vigornie a podnítím tam Sarlanovi ďedice,
> vzmužím je, ať svolají sněm lidu s duší odhodlanou!
> A poté ukážeme elfům, jak lidé umí porážet mečící ovce!
>
> *Úryvek ze "Stříbrné knihy" Sarlanovy linie, údajně zaznamenávající události roku 670, rok před lidským povstáním na jihu Imperrechu.*

Jejich podporovatelé jsou zpravidla lidé bouřliví a pohánění ať už oddaností k lidem nebo nenávistí k elfům. Mnozí kněží podporují jejich krusádu za lid Hvězdného otce. Mnozí válečníci se k Sarlanově linii přidávají jako žoldnéři s cílem rabovat elfské osady a nechat si královsky platit bohatými lidskými patrony z Háje, kterými frakce oplývá.

### Fronta Země a Mléka

Fronta Země a Mléka je ze všech frakcí nejmíň ucelená. Podle špiona Galicijské obchodní federace by se dala frakce rozdělit na dvě křídla:

**Zeměvici**, jsou zdá se křídlo umírněné. Touží po zlepšení podmínek pro prostý lid, mír a rovnost mezi rasami. Aby nikdo nebyl diskriminován a utlačován. Jejich součástí je mnoho akademiků i lidí vzdělaných, kteří věří v možnost nápravy současné situace ve Vigornii. Jako tací sice momentálně ve straně převládají, avšak nemají žádného příliš silného vůdce, a tak je dost pravděpodobné, že může dojít v případě krize k jejich radikalizaci.

**Mlíčevici**, je frakce fundamentalistická. Ta se zdá se řídí doslovně tím co pravil praotec jejich myšlenky, jakýsi Marel Karx. Ještě jsem se bohužel nedostal tak hluboko do jejich struktury, abych o něm mohl podat více informací. Co však vím je, že Mlíčevici jsou výrazně nebezpečnější. Jejich základnu tvoří rozzuřené a zhrzené davy chudých farmářů, kteří doplatili na posledních pět roků suchých chladných lét a krutých zim. Jejich vůdcem je Mlíkomil Kravič Jelenin, který hlásá zničení současné struktury společnosti, svržení králů, zbohatlých a zkorumpovaných kněží a rozdělení jejich bohatství mezi prostý lid.

---

### Útržky z deníku Eireho

#### Knihovna, jaro 670

S mým Mistrem Pentulusem jsem se včera opět vydali do hlubin katakomb pod Knihovnou, museli jsme se však vrátit kvůli nedostatku zásob. Rozléhá se tam podivné dunění, Mistr se domnívá, že jde o Důl nedaleko knihovny, jehož vrty se příliš odchýlili na východ, je však potřeba to prošetřit.

Na zítřejší výpravu jsem dostal seznam:
- Petrolejová lampa
- 300 ml oleje
- 2 křesadla
- Jídlo a vodu na 4 dny pro dvě osoby pro případ zavalení
- Runový geolokátor
- 3x vývar z Spásničky a 3x z lahvička šťávy z čerstvého Barevníku (doufám, že ten dědek chytne Nefritové neštovice, naposledy jsem zase zapomněl, že má na Spásničku alergii)
- 2x mast z Ohnivce
- Sušený list Vodnice
- Vzduch pohlcující trhavina
- Mast z feromonů Pavoukovce Pergamonového
- Skládací alchymistický hrnec
- Osobní potřeby a spaní

Byl bych radši sebou vzal nějaké strážníky z města, ale Mistr říkal, že se neumí v tunelech pohybovat a hodně kradou. Bodejť, kdo by nekradl. Shromažďovat bohatství je v lidské nátuře, vzlášť, když tu i blbej hrnek tu umí vyrobit iluzi. Nikdy mě tu nenechá o samotě ani na vteřinku.

Krásné kéžby sluníčkové ráno, vyrážíme ještě před rozbřeskem. Nemůžu říct, že bych se netěšil. Vrchní patro Knihovny jsem zaopatřil všemi zámky a pastmi jak se patří, mám i pár vlastních nápadů jak bych odrazil tu městskou pakáž, ale na to teď není čas.

Právě jsme si sedli na oběd. V Knihovně je to tak, že se tady nikdo nevyzná. Dokud jdeme po schodech dolů tak jdeme dobře. Vždycky mám pocit, že tudy jdu poprvé. Viděl jsem pár uliček kam bych rád zalezl, ale Mistr mě drží těsně před sebou.

Večeře... hlad je nejlepší ukazatel času tady dole. Podle stáří plísně na stěnách už musíme být poměrně hluboko. Tu a tam jsou slyšet jakkési skřeky, ale nic neobvyklého.

Jsme vysílení, ale dostali jsme se těsně pod Knihovnu. Zbytek později. Musím sehnat Felčary.

#### Háj Virgonijského brku, léto 670

Strávil jsem pár týdnů na Medice, ale už jsem zas schopen psát. Chyběli mi náš Háj, kvůli mým abnormálním symptomům mě nechtěli pustit, ale už jim došli nápady. Těžko říct co se stalo. Když se Mistr otočil a přiléval olej do lampy, všiml jsem si za hromadou pergamenů jakési ruky. Samozřejmě jsem si ji vzal. Když mě Mistr už po páté napomenul ať koukám před sebe, trochu nehezky jsem ho proklel. Na stěnách se objevili plameny, bílé, orandžové a fialové. Oba jsme utrpěli popáleniny, ale jakoby se lišili. Moje kůže se od té doby stále nezahojila, je taková nezdravě bledá. Mistra z Mediky ještě nepustili.

#### Náměstí Dělníků, podzim 670

Primus mi na ceremonii "předal" klíč od Knihovny. Mistr zemřel a i přes odpor jistých knihovníků jsem se stal díky tradici jeho nástupcem. Spousta učenců odjela z města a tak různě zmizela. Jestli je odradila blížící se fronta nebo moje změny v Knihovním řádu, to nedokážu posoudit. Knihovna teď zeje prázdnotou, ale alespoň mám klid všechno prozkoumat. Primus mi dal plnou moc, a já jsem skrouhnul výdaje, obě strany jsou spokojené.

[prapodivné znaky cizího jazyka]

#### Říšský most, jaro 673

Ve městě je rušno. Přišel opět čas obměny Primuse. Lidé jsou nespokojení. Osvobozená Valábrie slaví mnoha vítězství na východě, a nemálo Virgorňanů touží po vládě bez elfů. Ale komu se chce opravdu prolévat krev? Zvednou ti vidláci vidle a půjdou mlátit do vyzbrojené posádky? Těžko, ne dokud má Primus podporu své šlechty. Ven přiliš nechodím, ale slavnostní přejezd Autokrattose s novým Primusem po Říšském mostě jsem si nenechal ujít. Rénar fal Lacrimae se prý jmenuje. Uvidíme jestli bude k něčemu, nerad bych tu druhý den měl rabující dav dychtící po čemkoli co jen z dálky připomíná zbraň hromadného ničení.

#### Knihovna, léto 673

S novým Primusem přišel do města očekávaný přítok přistěhovalců. Debaty s ním nedopadly dle očekávání, viděl jsem ho obcházet Knihovnu a dokonce mě požádal o členství, a nejen on. Práci zde už nezvládám sám, budu potřebovat nového pomocníka. Portin mě málem otrávil tak jsem mu předvedl, jak se to dělá.
