---
title: Pád Králů I - Říše lidí
description: "Příběh o občanské válce v Blatávii, pádu království a nástupu chaosu po smrti krále Neklana"
#image: "@assets/history/blatavia-fall/cover.jpg"
imageAlt: "Rozpolcená královská koruna na válečné mapě"
pubDate: 2024-07-15
modDate: 2024-08-03
---
Od smrti krále Neklana stíhá Blatavské země neblahá nástupnická válka. Na jedné straně stojí vojska krále Přivitana Odporného (červená), staršího ze synů Neklanových, za něhož se postavila starší šlechta Blatavská, a o jehož činech nejen u Vrákova, nýbrž i jinde, se zde nesluší hovořit. Na straně druhé pak udatně bojují doposud neporažená vojska krále Lesteka Udatného (zelená), mladšího ze synů Neklanových, za jehož armádní převahu se zasloužila mladší šlechta Blatavská spolu s Obchodní ligou z Galície, a který jest lidmi oblíben pro svoji ochotu a štědrost. Na kolonizaci Nové země byli lidé vysláni ze zemí pod nadvládou krále Přivitana. Je možné, že někteří z nich tak učinili ze strachu, z hrůz válečných, jiní zase z přesvědčení.

### Průběh

Přivitan využil v prvních měsících bleskových posunů armád jež dleli nedaleko města Chmur a dobyl tak vévodství Oskolinu a tím sjednotil Záhorsko.

Po složení Armád Lesekových spolu s Galicíjskými se tito spojenci vydali na jižní tažení ve kterém dobyli Vévodství Hranice a sjednotili tak Pomoří.

Mezitím na Nové Zemi došlo ke vzpouře a tamní říšský zástupce byl nemilosrdně odpraven.

### Skon vlastizrádce

Vojenská převaha a značná vítězství na bitevních polích mladšího z bratrů, Leseka (dříve zvaného udatný, dnes již jen Zbabělec), zdálo se vedla ke konci války. Zbabělcův osud však neležel na trůnu říšském. A jak se mělo se též stalo. Zbabělec byl zavražděn. Zabit vlastní pravou rukou, Křesinou, vévodou Smolnickým, lehl Lesek v podlahu hradu Chmur.

### Návrat Císaře

Přivitan (Dříve zvaný odporný) jmenoval se Osvoboditelem říše, když na počest skonu svého bratra nasadil císařskou korunu v obřadních sálech zámku v Háji. Následující dopis nechal pak rozeslat veškeré šlechtě Blatavské.

### Hon za korunou

Před zraky šlechty se císař rozhodl, že prokáže svoji sílu a že skolí statného kance "Beru si čumáček" prohlásil, seskočil z koně a vzápětí skonal na kly onoho mohutného pašíka. Místo hostiny se tak konal pohřeb, jenž uvedl říši do nejistoty ohledně nástupnictví. "Čeká nás další válka?" se už na pohřbu šeptalo.

### Nová Země

A co Nová Země? Ano, všichni na ni zapomněli.

### Chaos v Blatávii

Není tomu tak dávno, co byla Blatavská říše prosperující a jednotnou zemí, kde vládli silní a vážení panovníci. Avšak vše se změnilo, když po smrti svého otce rozpoutali bratři Přivitan Odporný a Lestek Udatný občanskou válku. Jejich neshody, žárlivost a touha po moci rozdělila království na dva tábory. Zemi zaplavil zmatek a vypukl konflikt, který zasáhl každý kout Blatávie.

Po dlouhých bojích, které stále nepřinášely konečné vítězství ani jedné straně, dostala říše poslední ránu. Chaos. Jako morová rána se rozšířil během pár měsíců po celé zemi. Zprvu zasáhl pouze jedince a malé vesnice, časem ale pohltil celá města a jeho válečníci se staly synonymem pro smrt. Situace byla nejhorší na jihu země. Přivitan Odporný, suverénní vládce severních regionů, využil tuto příležitost k oslabení svého bratra Lesteka a usiloval o absolutní kontrolu nad celou Blatávií. Jeho snaha byla však bez úspěchu, protože jakmile armády opustily domov, vtrhly do Přivitanových držav válečníci Chaosu.

Země byla pustošena válkami, a tak nebylo dostatek prostředků na obnovu. Chaos a strach se šířily jako temná mlha a zrodilo se mnoho nových frakcí, hnutí či sekt, které se snažily prosadit na úkor ostatních. Země byla zcela rozpolcená.

Občanskou válkou oslabené armády nebyly schopné čelit vlně Chaosu. Jednotlivé regiony Blatávie se již nemohli spolehnout na své vládce. Bylo třeba jednat sám na sebe. Říše se rozpadla na spoustu malých státečků, které i poté, co Chaos z velké části odezněl, mezi sebou vedou nesčetné krvavé války.
