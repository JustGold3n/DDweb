---
title: Skupiny dobrodruhů
description: "Přehled významných dobrodružských skupin, žoldáckých jednotek a kouzelnických řádů napříč kontinentem"
#image: "@assets/groups/adventurers/cover.jpg"
imageAlt: "Různé dobrodružské skupiny před hospodou s erby a standartami"
pubDate: 2024-07-15
modDate: 2024-08-03
---
Skupiny nejrůznějších dobrodruhů, žoldáků či samozvaných hrdinů se vyskytují snad všude tam, kam jen zavítala civilizace a občas i tam kam civilizace teprve zavítá. Zde je proto pár informací, které zná každý kdo je od cesty.

## Legendární hospody

Na kontinentu se vyskytuje nespočet hospod od známých a honosných putyk po malé a rozpadlé pajzly, závozní hostince či trpasličí knajpy. Tyto podniky lemují celý známý svět od východu na západ a od severu na jih. Mezi nimi je však jeden o kterém slyšel snad každý kdo umí chodit.

**Adarikova hospoda**, jež se nachází v Haalu, centru Blatavské říše, je místem mnoha povídek a bujných příběhů či dokonce herojických bájí. Bardi z celého kontinentu se zde scházejí, aby se porovnali ve svém řemesle a povytáhli se nad ostatní svými, ještě méně uvěřitelnými, příběhy. Majitel hospody, výčepní a místní sládek v jedné osobě je již pátým v řadě Adariků o nic méně Adarik nežli jiní Adarikové tedy jeho Dědarikové jak jim říká.

## Válečné skupiny

Jednotlivé říše, království či klany samozřejmě disponují armádami. A to jak stálými tak i takovými pracujícími na feudálním způsobu. Ne všechny válečné skupiny však spadají pod tuto definici. Zde jsou nejznámější z nich:

### Rytíři Lilie
Jsou to nábožensky založené ozbrojené jednotky, jenž prosazují právo Hvězdného otce a tak i své Galicijské Paní. Jsou složeny čistě z lidí z Galície.

### Brokova tlupa
Žoldácká skupina vyskytující se převážně v Blatavské říši. Dříve byla nasazena v občanské válce na straně Přivitana. Dnes bojuje proti skřetům v jižních částech říše. Řady Brokovy tlupy jsou složeny převážně z lidí z Blatavska a Galície a také trpaslíků z nejrůznějších západních klanů. Skupina je vedena Bukem Rokelským zvaným Brok.

### Frontýři
Žoldácká skupina vyskytující se převážně v Blatavské říši. Dříve byla nasazena v občanské válce na straně Leseka. Dnes bojuje proti skřetům v jižních částech říše. Řady frontýrů jsou složeny převážně z lidí z východu Blatavské říše a Pohranicka. Skupina je vedena Radou starých Frontýrů.

### Medvíďata
Skupina trpaslíků vyskytující se na východ od hor na nejsevernějších okrajích kontinentu. V tamní divočině loví skupiny skřetů a jiných monster. Proč to dělají? Pro slávu a bezpečí svých klanových příslušníků v horských sídlech. Medvíďata nejsou zcela kompaktní skupina. Opakovaně vznikají a zanikají a jsou i časy kdy existuje vícero těchto skupin zároveň. Vůdci medvíďat bývají oděni do medvědí kožešiny.

## Významné kouzelnické řády

### Plamen Cadnedu
Řád Plamene Cadnedu sídlí ve Zlatých zahradách města Cadneus, hlavního a největšího z měst elfů. Tento řád vyniká v kouzlech obranných i bojových.

### Cetovo oko
Řád Cetova oka sídlí v Bílé věži města Cetus, nejsevernějšího z významných měst elfů. Tento řád se zabývá výzkumem alternativních magických postupů a jejich implementací.

### Virgornijský brk
Řád Virgornijského brku sídlí ve knihovně města Virgornia. Jedná se o převážně lidský řád lokalizovaný na území elfí nadvlády. Nikterak nevyniká v magii, tamní knihovna je však významným zdrojem informací o kouzlech, historii ale i dalších oborech.
