---
title: Mytologie
description: "Kosmologický výklad podle Jena Bránického popisující uspořádání světů elfů, trpaslíků a lidí, a hrozbu Nicoty"
#image: "@assets/lore/astrology/cover.jpg"
imageAlt: "Astrologická mapa zobrazující tři domovské světy obklopené Nicotou"
pubDate: 2024-07-15
modDate: 2024-08-03
---

# Astrologie

Následující text a nákresy jsou posledním odkazem Jena Bránického, jenž zmizel nedlouho po jejich zveřejnění. Existují pověry, že jeho výzkum obsahoval i hlubší pojednání a vyobrazení bytostí Nicoty, tuto skutečnost ani Jenovo zmizení však dodnes nikdo nedokázal potvrdit ani vyvrátit.

### Kosmologické uspořádání

**Svět elfů** - Na levé straně se rozkládá náš Svět obklopený sluncem a měsícem, které se točí kolem něj. Měsíc je menší, ale za to je blíž než Slunce. Okolo se vine šrafovaná oblast, hvězdná mlhovina, jež třpytí jasným bílým světlem díky úlomkům krystalů. Toto je domovská soustava elfů, zasvěcená Přírodě samotné, kterou elfové uctívají.

**Svět trpaslíků** - Na pravé straně leží domovská planeta trpaslíků "Matka", sídlo jejich předků, bohatá na nerosty a mohutnější než ostatní. Avšak jediné světlo, které na ni dopadá, pochází z třpytu hvězd okolní soustavy. Trpaslíci musí světlo vytvářet pomocí magie. Tato planeta zároveň pulzuje vulkanickou aktivitou.

**Svět lidí** - Uprostřed se nachází domovská soustava lidí, Rámě Hvězdného otce. Hvězdný otec nevymyslel nic nového, nic svého. Jeho síla spočívá v přetváření a zdokonalování existujících věcí. Okolo nerostně bohaté planety obíhají dvě slunce a dva měsíce, zatímco jasné a husté hvězdy září i za bílého dne. Lidé sami jsou spojením trpaslíků a elfů, avšat v mnohem větším počtu.

### Nicota a její bohové

A pak jsou tu bohové Nicoty, existující v prostoru mimo tyto soustavy. Čekají na každou příležitost, jak si přivlastnit další díl moci. Nicota představuje prázdný prostor, ve kterém se nacházejí démoni a jiné bytosti, schopné promítat své vidiny reality jako světy a uchovávat vnitřní světy ve svých hlavách. Při interakci s Nicotou démoni často zavádějí, klamou, nebo zkreslují pravdu, jen aby si zhráli s nevinnými dušemi, avšak někdy také řeknou pravdu, pokud je to pro ně zábavné.

### Přízraky z Tingry

Pověst o Přízracích z Tingry, mezi městskými elfy známá jako Úlnaire a Tingris (Přízraky z Tingry), je známa po celém kontinentě. Přízraky jsou spjaty s Raumo Ajanna (Bouří země), tedy začátkem nového řádu. Poslední Bouře přinesla dle elfů na zemi vše špatné - lidi, trpaslíky a jiná monstra.

Dle popisu se jedná o jezdce na vraných koních, jež se za nové Bouře snesou z nebes, aby napravili svět. Přízraky jsou vedeny bájným elfím králem Fariondrelem. Mezi Lesními elfy je známá také jako Róvien färoth.
